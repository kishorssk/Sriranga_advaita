अथ एकादशोऽध्यायः
अ.११ शौ.१
तेन तेन आत्मना भगवदनुसन्धानार्थम् उक्ताः विभूतीः अनुवदति - भगवत इति परस्य सोपाधिकं निरुपाधिकं च चिद्रूपं ध्येयत्वेत ज्ञेयत्वेन च उक्तम् , इत्यर्थः। सोपाधिकम् ऐश्वरं रूपम् अशेषजगदात्मकं विश्वरूपाख्यम् अधिकृत्य, अध्यायान्तरम् अवतारयन् अनन्तरप्रश्नोपयोगित्वेन वृत्तं कीर्तपति - तत्र चेपि। यदेतत् अशेषप्रपञ्चात्मकम् अखिलस्य एतस्य जगतः कारण सर्वज्ञं सर्वैश्वर्यवद्रूपाम् उक्तम् , तदिदं श्रुत्वा तस्य साक्षात्कारं यियाचिषः आदौ पृष्टवान् इत्याह -श्रुत्वा इति। मयि करुणां निमित्तीकृत्य उपकारः - अनुग्रहः। तदर्थम् इति वचसो विशेषणम् । निरतिशयत्वं परमपुरुषार्थसाधनत्वम् । अशोच्यान् इत्यादि त्वंपदार्थप्रधान वाक्यम् । मोहस्यायमिति आत्मसाक्षिकत्वं दर्शयति। अविवेकबुद्धिः - अज्ञानविपर्यासात्मिका।। १ ।। 
अ.११ शौ.२
सप्तमादारभ्य तत्पदार्थनिर्णयार्थमपि भगवदुक्तं  वचः मया श्रुतम् , इत्याह - किञ्चेति। त्वत्तः भूतानाम् उत्पत्तिप्रलयौ, त्वत्तः श्रुतौ इत्याभ्यां सम्बध्यते, महात्मनः तव भावः - माहात्म्यम् । पारमार्थिकं सोपाधिकं वा सर्वात्मत्वादिरूपं श्रुतम् , इति परिणम्य अनुवृत्तिं द्योतयितुम् , अपि च इत्युक्तम् ।। २ ।। 
अ.११ शौ.३
त्वदुक्ते अर्थे विश्वासाभावात् न तस्य दिदृक्षा । किन्तु कृतार्थीबुभूषया इत्याह - एवमेतदिति। येन प्रकारेण सोपाधिकेन निरुपाधिकेन च इत्यर्थः यदि मम आप्तत्वं निश्चित्य मद्-वाक्यं ते मानं तर्हि किमिति। मदुक्त दिदृक्षते कृतार्थीबुभुपया इत्युक्तं मत्वा आह - तथापीति। चतुर्भुजादिरूपनिवृत्त्यर्थमाह - एेश्वरमिति। तत् व्याचष्टे ज्ञानेत्यादिना।। 
अ.११ शौ.४
द्रष्टुं अयोग्ये कुतो दिदृक्षा इत्याशङ्क्य आह - मन्यसे इति। प्रभवति सृष्टिस्थितिसंहारप्रवेशप्रशासनेभ्यः इति प्रभुः। लक्षणया योगशब्दार्थमाह - योगिन इति। ततः इत्यादि व्याचष्टे - यस्मादिति।। ४ ।। 
अ.११ शौ.५
अर्जुनं अतिभक्तं सखायं प्रार्थितप्रतिश्रवणेन आश्वासयितुमाह - एवमिति।। ५ ।। 
अ.११ शौ.६
दिव्यानि रूपाणि पश्य इत्युक्तम् । तान्येव लेशतः अनुक्रामति - पश्यादित्यान् इति। तान् मरुतः तथा पश्य इति सम्बन्धः। ()नानाविधानि इत्युक्तम् , तदंव स्फुटयति - बहूनिइति। अदृष्टपूर्वाणि - पूर्व अदृष्टानि । नानावर्णाकृतीनि इत्युक्तम् व्यनक्ति आश्चर्याणि इति।। ६ ।।
अ.११ शौ.७
न केवलं आदित्यवस्वाद्येव मद्रूपं त्वया द्रष्टु शक्यम् , किन्तु समस्तं जगदपि मद्देहस्थं द्र्ष्टुं इच्छसि इत्याह नेत्यादिना। सप्तमोद्वयं मिथः संबध्यते। समासान्तर्गतापि सप्तमी तत्रैवान्विता। यदि इच्छसि तर्हि इहैव पश्य इति सम्बन्धः।। ७ ।।
अ.११ शौ.८
मन्यमे यदि इत्युक्तं अनुवदति - किन्तु इति। सप्रपञ्चं अनवच्छिन्नं मां स्वचक्षुषा न शक्नाषि द्रष्टुं इत्याह न तु इति। कथं तर्हि त्वां द्रष्टुं शक्नुयाम् इत्याशङ्क्य आह - येनेति। दिव्यस्य चक्षुषः वक्ष्यमाणयोगशक्त्यनिशयदर्शने विनियोगं दर्शयति - तेनेति ।। ८ ।। 
अ.११ शौ.९
इमं वृ्त्तान्तं धृतराष्ट्राय सञ्जयो निवेदितवात् इत्याह - सञ्जय इति। मदीयं विश्वरूपाख्यं रूपं न प्राकृतेन चक्षुपा निरीक्षितुं क्षमम् । किन्तु दिव्येन इत्यादि यथोक्तप्रकारः अनन्तरं-दिव्यचक्षुषः प्रदानात् इति शेषः।। हरति अविद्यां सकार्या इति हरिः। यत् ईश्वरस्य मायोपहितस्य परमम् उत्कृष्टं रूपम् तत् दर्शयांबभूव इत्याह - परमम् इति।। ९ ।। 
अ.११ शौ.१०
तदेव रूपं विशिनाष्टि - अनेकेति। दिव्यानि आभरणादीनि - हारकेयूरादीनि भूषणानि, उद्यतानि - उच्छ्रितानि ।। १० ।। 
अ.११.शौ.११
उक्तरूपवन्तं भगवन्तं प्रकारान्तरेण विशिनष्टि - किञ्चेति। `` अर्जुन इति '' अध्याहारेऽपि पदसङ्घटनासम्भवात् ।। ११ ।।
अ.११ शौ.१२
ननु प्रकृष्टस्य भगवतो रूपस्य दीप्तिः अस्तिॽ न वाॽ न चेत् काष्ठादिसाम्यम् ; यदि अस्ति, कीटृशी साॽ इति आशङ्क्य, आह - या पुनरिति। सा यदि स्यात् , तद्भासः सदृशी सा, इति योजना। असंभाविताभ्युपगमार्थो यदिशब्दः। स्याच्छब्दो निश्चयार्थः। सा कथञ्चित् सदृशी संभवति, न तु भवत्येव, इति विवक्षित्वा आह - यदि वेति।। १२ ।। 
अ.११ शौ.१३
न केवलम् उक्तमेव अर्जुनो दृष्टवान् ; किन्तु, तत्रैव - विश्वरूपे सर्वं जगत् , एकस्मिन् अवस्थितम् अनुभूतवान् , इत्याह - किञ्चेति। तदा - विश्वरूपस्य भगवद्रूपस्य दर्शनदशायाम् , इत्यर्थः।। १३ ।। 
अ.११ शौ.१४
विश्वरूपधरस्य भगवतः, तस्मिन् एकोभूतजगतश्च उक्तविशेषणस्य दर्शनानन्तरं किम् अकरोत् ॽ इत्यपेक्षायाम् आह - तत इति। आश्चर्यबुद्धिः - विस्मयः। रोम्णां हृष्टत्वं पुलकितत्वम् । ()प्रकर्षः - भक्तिश्रद्धयोः अतिशयः ।। १४ ।। 
अ.११ शौ.१५
कथं भगवन्तं प्रति अर्जुनो भाषितवान् ॽ इति पृच्छति - कथमिति। तत्प्रश्नम् अपेक्षितं पूरयन् अवतारयति - यत् त्वयेति। भूतविशेषसंघेषु देवानाम् अन्तर्भावेऽपि पृथक् करणम् उत्कर्षात् । ब्रह्मणः सर्वदेवतात्मत्वेऽपि तेभ्यो भेदकथनं तदुत्पादकत्वात् , इति मत्वा आह - किञ्चेति। ऋषीणाम् उरगाणां च किञ्चित् वैषम्यात् पृथक्त्वम् । दिव्यान् इति उभयेषां विशेषणम् ।। १५ ।। 
अ.११ शौ.१६
यत्र भगवद्देहे सर्वम् इदं दृष्टम् , तमेव विशिनष्टि - अनेकेति। आदिशब्देन मूलम् उच्यते। नान्तं न मध्यम् इत्यत्रापि पश्यामि इत्यास्य प्रत्येकं संबन्धं सूचयति - नान्तं पश्यामि इति।। १६ ।। 
अ.११ शौ.१७
विश्वरूपवन्तं भगवन्तम् एव प्रकारान्तरेण प्रपञ्चयति - किञ्चेति। परिच्छिन्नत्वं व्यावर्तयति - सर्वत इति। ()दुर्निरीक्ष्यं पश्यामि - इति अधिकारिभेदान् अविरुद्धम् । पुरतो वा पृष्ठतो वा फर्श्वतो वा न अस्य दर्शनम् , किन्तु सर्वत्र, इत्याह - समन्तत इति। दीप्तिमत्वं दृष्टान्तेन स्पष्टयति - दीप्तेति।। १७ ।। 
अ.११ शौ.१८
सप्रपञ्चे भगवद्रूपरे प्रकृते, प्रकरणविरुद्धं त्वम् अक्षरम् इत्यादि निरुपाधिकवचनम् , इत्याशङ्क्य, आह - इत एवेति। योगशक्तिः - ऐश्वर्यातिशयः। न क्षरति इति निष्प्रपञ्चत्वम् उच्यते । परमपुरुषार्थत्वात् परमार्थत्वाच्च ज्ञातव्यत्वम् । यस्मिन् द्यौः पृथिवी इत्यादौ प्रपञ्चायतनस्यैव ()ततो निकृष्टस्य ज्ञातव्यत्वश्रवणात्। कुतो ब्रह्मणो ज्ञातव्यत्वम् ॽ तत्र आह - त्वमस्य इति। निष्प्रपञ्चस्य ब्रह्मणो ज्ञेयत्वे हेत्वन्तरम् आह - किञ्चेति। अविनाशित्वात् , तवैव ज्ञातव्यत्वात् अतिरिक्तस्य नाशित्वेन हेयत्वात् , इत्यर्थः। ज्ञानकर्मात्मनो धर्मस्य ()नित्यत्वम् - वेदप्रमाणकत्वम्। `धर्मसंस्थापनार्थाय संभवामि' इत्युक्तत्वात् गोप्ता - रक्षिता ।। १८ ।।
अ.११ शौ.१९
भगवतो विश्वरूपाख्यं रूपमेव पुनर्विवृणोति - किञ्चेति। हुतम् अश्नाति इति हुताशः - वह्निः।। १९ ।। 
अ.११ शौ.२०
प्रकृतभगवद्रूपस्य व्याप्तिं व्यनक्ति - द्यावापृथिव्योरिति। तस्यैव भयङ्करत्वम् आचष्ठे - दृष्ट्वेति।। २० ।। 
अ.११ शौ.२१
अमी हीत्यादिसमनन्तरग्रन्थस्य तात्पर्यम् आह - अथेति। तं भगवन्तं पाण्डवजयम् ऐकान्तिकं दर्शयन्तं पश्यन् अर्जुनो ब्रवीति, इत्याह - तं पश्यन् इति। विश्वरूपस्यैव प्रपञ्चनार्थम् अनन्तरग्रन्थजातम् , इति दर्शयति - किञ्चेति। अनुरसङ्घाः इति पदंछित्वा भूभारभूता दुर्योधनादयः त्वां विशन्ति इत्यपि वक्तव्यम् । उभयोरपि सेनयोः अवस्थितेषु योद्धुकामेषु अवान्तरविशेषम् आह - तत्रेति। समरभूमौ समागताना द्रष्टुकामाना्ं नारदप्रभृतीनां विश्वविनाशम् आशङ्कमानानां तं परिजिहीर्षतां स्तुतिपदेषु भगवद्विषयेषु प्रवृत्तिप्रकारं दर्शयति - युद्धे इति।। २१ ।। 
अ.११ शौ.२२
दृश्यमानस्य भगवद्रूपस्य विस्मयकरत्वे हेत्वन्तरम् आह - किञ्चेति। ते एव - उक्ताः रुद्रादयः सर्वे विस्मयम् आपन्नाः त्वां पश्यन्ति - इति सम्बन्धः।। २२ ।। 
अ.११ शौ.२३
लोकत्रयं प्रव्यथितम् , इत्युक्तम् उपसंहरति - यस्मादिति। ईदृशं यस्मात् ते रूपम् , तस्मात् तं दृष्ट्वा - इति योजना । भयेन लोकिकवत् अहमपि व्यथितः - व्यथाम् पीडाम् देहेन्द्रियप्रचलनम् प्राप्तोऽस्मि, इत्याह - तथेति।। २३।।
अ.११ शौ.२४
अर्जुनस्य विश्वरूपदर्शनेेन व्यथितत्वे हेतुम् आह - तत्रेति।। २४ ।।
अ.११ शौ.२५ 
दृश्यमानेऽपि भगवद्-देहे, परितोषाद्यभावे कारणान्तरं प्रश्नपूर्वकम् आह - कस्मादिति। ()दृष्ट्वैव - इति एवकारेण प्राप्तिः व्यावर्त्यते ।। २५।।
अ.११ शौ.२६ 
अस्माकं जयं परेषां पराजयं च (दिदृक्षन्तं) दिदृक्षुं त्वां पश्यामि इत्याह - येभ्यइति। तत्र हेतुत्वेन श्लोकम् अवतारयति - यत इति। न केवलं दुर्योदनादीनामेव पराजयः, किं तु भीष्मादीनामपि, इत्याह - किं चेति।। २६ ।। 
अ.११ शौ.२७
भगवद्रूपस्य उग्रत्वे हेत्वन्तरम् आह - किञ्चेति। प्रविष्टानां मध्ये केचित् - इति सम्बन्धः।। २७ ।। 
अ.११ शौ.२८
उभयोरपि सेनयोः अवस्थितानां राज्ञां भगवन्मुखप्रवेशं निदर्शनेन विशदयति - कथमित्यादिना ।। २८ ।।
अ.११ शौ.२९ 
प्रवेशप्रयोजनम् , तत्प्रकारविशेषञ्च उदाहरणान्तरेण स्फोटयति - ते किमर्थम् इत्यादिना ।। २९ ।।
अ.११ शौ.३० 
योद्-धुकामानां राज्ञां भगवन्मुखप्रवेशप्रकारं प्रदर्श्य तस्यां दशायां भगवतः, तद्भासां च प्रवृत्तिप्रकारं प्रत्यायति - त्वं पुनरिति। भगवत्प्रवृत्तिमेव प्रत्याय्य, तदीयभासां प्रवृत्तिं प्रकटयति - किञ्चेति।। ३० ।।
अ.११ शौ.३१
भगवद्रूपस्य अर्जुनेन दृष्टपूर्वत्वत् तस्य तस्मिन् न जिज्ञासा, इत्याशङ्क्य, आह - यत इति। उपदेशं शुश्रूषमांणेन उपदेशकर्तुः प्रह्वोभवनं कर्तव्यम् , इति सूचयति - नमोऽस्त्विति। क्रौर्यत्यागम् अर्थयते प्रसादमिति। त्वमेव मां जानीषे, किमर्थम् इत्थम् इदानीम् अर्थयसेॽ मदीयां चेष्टां दृष्ट्वा तथैव प्रतिपद्यस्व, इत्याशङ्क्य आह - न हीति।। 
अ.११ शौ.३२
स्वयं यदर्था च स्वप्रवृत्तिः, तत्सर्वं भगवान् उक्तवान् , इत्याह - श्री भगवानिति। कालः - क्रियाशक्त्युपहितः परमेश्वरः, अस्मिन् इति वर्तमानयुद्धोपलक्षितत्वं कालस्य विवक्षितम् - लोकसंहारार्थं त्वत्प्रवृत्तावपि ()न असौ अर्थवती, प्रतिपक्षाणां भीष्मादीनां मत्प्रवृत्तिं विना संहर्तुम् अशक्यत्वात् , इत्याशङ्क्य, आह - ऋतेऽपीति।। ३२ ।। 
अ.११ शौ.३३
()तव अौदासीन्येऽपि प्रतिकूलानीकस्थाः ()मत्प्रातिकूल्यादेव न भविष्यन्ति, इत्येवं ()यस्मान् निश्चितम् , तस्मात् त्वदौदासीन्यम् अकिञ्चित्करम् , इत्याह - यस्मादिति। उत्तिष्ठ - युद्धाय उन्मुखी भव, इत्यर्थः। यशोलाभाम् अभिनयति - भीष्मेति। किं तेन अपुमर्थेनॽ इति आशङ्क्य आह - पुण्यैरिति। राज्यभोेगे अपेक्षिते, किम् अनपेक्षितेनॽ इत्याशङ्क्य आह - जित्वेति। भीष्मादिषु अतिरथेषु सत्सु, कुतो जयाशङ्काॽ इति आशङ्क्य आह - मयैवैते इति। तर्हि मृतमारणार्थं न मे प्रवृत्तिः, तत्र आह - निमित्तेति। सव्यसाचीपदं विभजते - वामेनेति।। ३३ ।।
अ.११ शौ.३४
`मया एव' इत्यादिना उक्तम् प्रपञ्चयति - द्रोणं चेति। किमिति कतिचिदेव अत्र द्रोणादयो गण्यन्तेॽ तत्र आह - येष्विति। द्रोणादिषु कुतः शङ्काॽ इत्याशङ्क्य, द्वयोः शङ्कानिमित्तम् आह - सत्रेत्यादिना। जयद्रथेऽपि शङ्कानिमित्तम् आह - यस्येति। कर्णेऽपि तत्कारणत्वं कथयति - कर्णेऽपीति। ()पूर्ववदेव सम्बन्धः। हेत्वन्तरम् आह - वासवेति। स खलु अमोघा पुरुषम् एकम् अत्यन्तसमर्थं घातयित्वैव निवर्तते। जन्मनापि तस्य शङ्कनीयत्वम् आह -सूर्येति। कुन्ती हि कन्याावस्थायां मन्त्रप्रभावं ज्ञातुम् आदित्यम् आजुहाव। ततः तस्यामेव अवस्थायाम् अयम् उद्-बभूव, तदाह - कानीन इति। एतदेव अभिप्रेत्य कर्णग्रहणम् इत्याह - यत इति। उक्तेषु अन्युेषु च न त्वया शङ्कितव्यम् , इत्याह - प्रयेति।। ३४ ।। 
अ.११ शौ.३५
पराजयभयात् करिष्यति सन्धिम् , इति बुद्ध्या संजयो राज्ञे वृत्तान्तम् उक्तवान् , इत्याह - संजय इति। पूर्वोक्तवचनम् - कालोऽस्मि, इत्यादि । विश्वरूपदर्शनदशायाम् अर्जुनस्य भगवता संवादवचनं किमिति संजयो राज्ञे व्यजिज्ञपत् इति आशङ्क्य, तदुक्तेः तात्पर्यम् आह - अत्रेति। तमेव अभिप्रायं प्रश्नद्वारा विशदयति - कथम् इत्यादिना । तर्हि संजयवचनं श्रुत्वा, किमिति राजा सन्धिं न कारयामासॽ इति आह - तदपीति।। ३५ ।।
अ.११ शौ.३६
किं तत् अर्जुनो भगवन्तं प्रति सगद्गदं वचनम् उक्तवान् ॽ इति, तदाह - अर्जुनइति। विषयविशेषणत्वम् एव व्यनक्ति - युक्त इति। भगवतो हर्पादिविषयत्वं युक्तम् इत्यत्र हेतुम् आह - यत इति। तव प्रकीर्त्या हर्षवत् अनुरागं च गच्छति जगत् , इत्याह - तथेति। ()तच्चेति अनुरागगमनम् । रक्षःसु जगदेकदेशभूतेषु ()प्रतिपक्षेषु, कुतो जगतो भवति हर्षानुरागौ, इत्याशङ्क्य, आह - किं चेति। इतश्च जगतो भगवति हर्षादि युक्तम् , इत्याह - सर्वत इति।। ३६ ।। 
अ.११ शौ.३७
उक्ते अर्थे हेत्वर्थत्वेन उत्तरश्लोकम् अवतारयति - भगवत इति। महात्मत्वम् - अक्षुद्रचेतस्त्वम् । गुरुतरत्वात् नमस्कारादियोग्यत्वम् आह - गुरुतरायेति। तत्रेव हेत्वन्तरम् आह - यत इति। महात्मत्वादिहेतूनांं मुक्तानां फलम् आह - अत इति। तत्रैव हेत्वन्तराणि सूचयति - हे अनन्तेति। अनवच्छिन्नत्वं , सर्वदेवनियन्तृत्वं , सर्वजगदाश्रयत्वं च तव नमस्कारादियोग्यत्वे कारणम् , इत्यर्थः। तत्रैव हेत्वन्तरम् आह - त्वमिति। तत्र मानम्  आह - यदिति। कथम् एकस्यैव सदसद्रूपत्वम् ॽ तत्र आह - ते इति। कथं सतोऽसतश्च अक्षरं प्रति उपाधित्वम् ॽ तदाह - यद्-द्वारेणेति। तत्परं यदित्येतत् व्याचष्टे - परमार्थतस्त्विति। अनन्तत्वादिना भगवतो नमस्कारादियोग्यत्वम् उक्तम् ।। ३७ ।।
अ.११ शौ.३८
संप्रति जगत्स्रष्टृत्वादिनापि तद्योग्यत्वम् अस्ति, इति स्तुतिद्वारा दर्शयति - पुनरपीति। जगतः स्रष्टा पुरुषो हिरण्यगर्भः, इति पक्षं प्रत्याह - पुराण इति। स्रष्टृत्वं निमित्तमेव, इति तटस्थेश्वरवादितः। तान्प्रति उक्तम् - त्वमेवेति। महाप्रलयादौ इति आदिपदम् अवान्तरप्रलयार्थम् । ईश्वरस्य उभयथा कारणत्वं सर्वज्ञत्वेन साधयति - किञ्चेति। वेद्यवेदितुभावेन अद्वैतानुपपत्तिम् आशङ्क्य आह - यच्चेति । मुक्त्यालंबनस्य  ब्रह्मणोऽर्थान्तरत्वम् अशङ्कित्वा उक्तम् - परं चेति। यत् परमं पदं, तदपि च त्वमेव, इति सम्बन्धः। तस्य पूर्णत्वम्म आह - त्वयेति। व्याप्यव्यापकत्वेन भेदं शङ्कित्वा, कल्पितत्वात् तस्य मैवम् , इत्याह - ()अनन्तेति।। ३८ ।। 
अ.११ शौ.३९ 
तस्य सर्वात्मत्वे हेत्वन्तरम् आह - किं चेति। कश्यपादिः इति  आदिशब्देन विराङ्दक्षादयो गृह्यन्ते। पितामहः - ब्रह्मा, तस्य पिता सूत्रात्मा अन्तर्यामी च, इत्याह - ब्रह्मणोऽपीति। सर्वदेवताः त्वमेव इत्युक्ते फलितम् आह - नन इति। सहस्रकृत्वः इति ()कृत्वसुचो विवक्षितम् अर्थम् आह - बहुश इति। पुनरुक्तितात्पर्यम् आह - पुनश्चेति। श्रद्धाभक्त्योः अतिशयात् कृतेऽपि नमस्कारे परितोषाभावो बुद्धेः - आत्मनो अलंप्रत्ययराहित्यं, तद्दर्शनार्थं पुनरुक्तिः इत्यर्थः।। ३९ ।। 
अ.११ शौ.४०
विधान्तरेण भगवन्तं स्तुत्या नमस्कुर्वन् अभिमुखोकरोति - तथेति। यस्यां दिशि सविता उदेति, सा पूर्वा दिक् उच्यते। तस्यां व्यवस्थितम् सर्वं त्वमेव। तस्मै ते - तुभ्यं नमो अस्तु, इत्याह - नम इति। अथशब्दः समुच्चये। पश्चादपि स्थितं सर्वं त्वमेव। तस्मै ते - तुभ्यं नमो अस्तु इत्याह - अथेति। किं बहुनाॽ यावन्त्यो दिशः, तत्र सर्वत्र यत् वर्तते तत् अशेषं त्वमेव। तस्मै तुभ्यं प्रह्वीभावः स्यात् इति आह - नमोऽस्त्विति। फलित सर्वात्मत्वं सूचयति - हे सर्वेति। वीर्यविक्रमयोः न पौनरुक्त्यम् , इत्याह - वीर्यमित्यादिना। वीर्यवतो विक्रमाव्यभिचारात् अर्थपौनरुक्त्यम् आशङ्क्य, आह - वीर्यवानिति। भगवति लोकतो विशेषम् आह - त्वं त्विति। उक्तं सर्वात्मत्वं प्रपञ्चयति - सवंमिति। सप्रपञ्चत्वं वारयति - त्वयेति।। ४० ।। 
अ.११ शौ.४१
अज्ञाननिमित्तम् अपराधं क्षमापयति - यत इति इदंशब्दार्थम् आह - विश्वरूपमिति। न हि इदमित्यस्य महिमानमित्यस्य च सामानाधिकरण्यम् , लिङ्गव्यत्ययात् , इत्याह - तवेति। पाठान्तरसम्भावनायां सामानाधिकरण्योपपत्तिम् आह - तवेत्यादिना। `यदुक्तवान् अस्मि, तद् अहं क्षामये त्वाम् ' इति सम्बन्धः।। ४१ ।।
अ.११ शौ.४२
यत् अयुक्तम् उक्तम् , तत् क्षन्तव्यम् इत्येव न, किंतु यत् परिहासार्थं क्रीडादिषुत्वयि तिरस्करणं कृतम् , तदपि सोढव्यम् , इत्याह - यच्चेति। विहरणम् - क्रीडा, व्यायामोवा। शयनम् - तल्पादिकम् । आसनम् - आस्थायिका, सिंहासनादेः उपलक्षणम् । एतेषु विषयभूतेषु, इति यावत् । एकशब्दो रहसि स्थितम् एकाकिनं कथयति, इत्याह - परोक्षः सन् इति। प्रत्यक्षम् , परोक्षं वा तदसात्करणं - परिभवनं यथा स्यात् तथा, यत् मया त्वम् असत्कृतोऽसि, तत् सर्वमिति योजनम् अङ्गीकृत्य, आह - तच्छब्द इति। क्षमा कारयितव्या, इत्यत्र अपरिमितत्वं हेतुम् आह - अप्रमेयमिति।। ४२ ।। 
अ.११ शौ.४३
वाचनिकं मदीयम् अपराधजातं त्वया क्षन्तव्यम् इत्युक्तम् ; इदानीं मदीयो योऽपराधो न त्वया गृहीतव्यः, गृहीतोऽपि सोढव्यः, इत्याह - यत इति। गुणाधिक्यात् पूजार्हत्वम् । धर्मात्मज्ञानसंप्रदायप्रवर्तकत्वेन शिक्षयितृत्वात् गुरुत्वम् । गुरूणामपि - ()सूत्रादीनां गुरुत्वात् गरीयस्त्वम् । तदेव प्रश्नद्वारा साधयति - कस्मादिति। ईश्वरान्तरं तुल्यं भविष्यति इत्याशङ्क्य, आह - न हीति। ईश्वरभेदे प्रत्येकं स्वातन्त्र्यात् तदैकमत्ये हेत्वभावात् , नानामतित्वे च एकस्य सिसृक्षायाम् अन्यस्य संजिहीर्षासम्भवात् व्यवहारलोपात् अयुक्तम् ईश्वरनानात्वम् इत्यर्थः। अभ्यधिकासत्वं कैमुतिकन्यायेन दर्शपति - त्वत्सम इति। तत्र हेतुम् अवतार्य, व्याकरोति - अप्रतिमेत्यादिना ।। ४३ ।।
अ.११ शौ.४४
निरतिशयप्रभावं हेतूकृत्य अप्रतिमेत्यादिना, प्रसादये प्रणामपूर्वकं त्वाम् , इत्याह - यत इति। प्रसादनानन्तरं भगवता कर्तव्यं प्रार्थयते - त्वं पुनरिति। प्रिय इव प्रियायाः, इति इवकारोऽनुषज्यते। ` प्रियायार्हसि' इति ()छान्दसः सन्धिः। क्षन्तुं मदपराधजातम् , इति शेषः।। ४४ ।।  
अ.११ शौ.४५
हेतूक्तिपूर्वकं विश्वरूपोपसंहारं प्रार्थयते - अदृष्टेति। हृषितः - हृष्टः, तुष्टः - इति यावत् । भयेन - तद्देतुविकृतदर्शनेन , इत्यर्थः।। ४५ ।। 
अ.११ शौ.४६ 
तदेव दर्शय इत्युक्तम् । किं तत् इत्यापेक्षायाम् आह - किरीटिनमिति। चक्रं हस्ते यस्य, तम् - इति व्युत्पत्तिं गृहीत्वा, आह - चक्रेति। मदीयेच्छा फलपर्यन्ता कर्तव्या, इ्त्याह - यत इति। चतुर्भुजत्वे कथं सहस्रबाहुत्वम् ॽ तत्र आह - वार्तमानिकेनेति। सति विश्वरूपे, कथं पूर्वरूपभाक्त्वम् ॽ तत्र आह - उपसंहृत्येति।। ४६ ।।
अ.११ शौ.४७
अर्जुनेन `स्थाने हृषीकेश' इत्यादिना उक्तस्य भगवतो वचनम् अवतारयति - अर्जुनमिति। भगवत्प्रसादैकोपायलभ्यं तद्दर्शनम् , इत्याशयेन आह - मयेति।। ४७ ।। 
अ.११ शौ.४८
()तच्छब्देन प्रकृतं दर्शनं परामृश्यते। वेदाध्ययनात् पृथक् यज्ञाध्ययनग्रहणं पुनरुक्तेः अयुक्तम् , इत्याशङ्क्य, आह - न वेदेति। न च - वेदाध्यायनग्रहणादेव यज्ञविज्ञानमपि गृहीतम्, अध्ययनस्य अर्थावबोधान्तत्वात् - इति वाच्यम् ; ()तस्य अक्षरग्रहणान्ततया  वृद्धैः साधितत्वात् ,  इति भावः। श्लोकपूरणार्थम् ()असंहितकरणम् । त्वत्तोऽन्येन, मदनुपहविहीनेन इति शेषः।। ४८ ।।
अ.११ शौ.४९
विश्वरूपदर्शनम् एवं स्तुत्वा, यदि अस्मात् दृश्यमानात् बिभेषि, तर्हि तदुपसंहारामि, इत्याह - मा ते व्यथेति। ()बहुविधम् अनुभूतत्वम् अभिप्रेत्य ईदृक् , इत्युक्तम् इदमिति प्रत्यक्षयोग्यत्वम् । तदेव इत्युक्तम् इदमिति।। ४९ ।।
अ.११ शौ.५०
तदिदं वृत्तं राज्ञे सूतो निबेदितवान् , इत्याह - संजय इति। तथाभूतं वचनं - `` मया प्रसन्नेन '' इत्यादि। ()चतुर्भुजं रूपम् । किं, तस्य रूपस्य परिचितपूर्वस्य प्रदर्शंनेन प्रसन्नदेहत्वेन च अर्जुनं प्रति आश्वासनं भगवतो युक्तम् इत्यत्र हेतुम् आह - महात्मेति।। ५० ।। 
अ.११ शौ.५१
एवं भगवदाश्वासितः सन् अर्जुनः तं प्रति उक्तवान् , इत्याह - अर्जुन इति।। ५१ ।। 
अ.११ शौ.५२
उपास्यत्वाय विश्वरूपं स्तोतुं भगवदुक्तिम् उत्थापयति - भगवानिति। त्वद्-व्यतिरिक्तानाम्  इदं रूपं द्रष्टुम् अशक्यम् इत्येतत् विशदयति - देवादयः इति।। ५२ ।। 
अ.११ सौ.५३
दर्शनोपायाभावात् दुर्दर्शत्वम् इति शङ्क्यते - कस्मादिति। वेदादिषु उपायेषु सत्स्वपि भगवान् उक्तरूपो न शक्यो द्रष्टुम् इत्याह - जाहमिति। तर्हि दर्शनायोग्यत्वात् द्रष्टुम् अशक्यत्वम् इत्याशङ्क्य आह - दृष्टवान् इति।। ५३ ।। 
अ.११ शौ.५४ 
केन उपायेन तर्हि द्रष्टुं शक्यो भगवान् ॽ इति पृच्छति - कथमिति। शास्त्रीयज्ञानद्वारा तद्दर्शनं सफलं सिध्यति, इत्याह - उच्यत इति। न भक्तिमात्रं तत्र हेतुः, इति तुशब्दार्थ स्फुटयति - तिमित्यादिना । अनन्यां भक्तिमेव व्यनक्ति - सर्वैरिति।। ५४ ।। 
अ.११ शौ.५५
भक्त्या तु इति विशेषणात् अन्येषाम् अहेतुत्वम् आशङ्क्य आह - अधुनेति। समुच्चित्य - संक्षिप्य, पुञ्जीकृत्य इति यावत् । मत्कर्मकृदित्युक्ते, मत्परमत्वम् आर्थिकमिति पुनरुक्तिः, इत्याशङ्क्य आह - करोतीति। भगवानेव परमा गतिः इति निश्चयवतः तत्रैव निष्ठा सिध्यति, इत्याह - तथेति। न तत्रैव सर्वप्रकारैः भजनम् , धनादिस्नेहाकृष्टत्वात् , इत्याशङ्क्य आह - सङ्गेति। द्वेषपूर्वकानिष्टाचरणं वैरम् , अनपकारिषु तदभावेऽपि ञवत्येव अपकारिषु इति शङ्कित्वा आह - आत्मन इति। एतच्च सर्वं संक्षिप्य अनुष्ठानार्थम् उक्तम् । एवम् अनुतिष्ठतो भगवत्प्राप्तिः अवश्यं भाविनी, इत्युपसंहरति - अयमिति । तदेवं भगवतो विश्वरूपस्य सर्वात्मनः सर्वज्ञस्य सर्वेश्वरस्य मत्कर्मकृदित्यादिन्यायेन क्रममुक्तिफलम् अभिध्यानम् अभिवदता तत्पदवाच्योऽर्थो व्यवस्थापितः।। ५५ ।। 
इति श्रीमत्परमहंस - परिव्रजकाचार्य - श्रीमच्छुद्धानन्दपूज्यपादशिष्यानन्दज्ञान - विरचिते
श्रीमद्भगवद्गीताशाङ्करभाष्यव्याख्याने एकादशोऽध्यायः ।। ११।। 









