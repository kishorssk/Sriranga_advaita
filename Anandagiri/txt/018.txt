अथ अष्टादशोऽध्यायः
अ.१८ शौ.१
पूर्वैः अध्यायैः विस्तरेण यतस्ततः विक्षिप्ततया उक्तं अर्यं सुखप्रतिपत्त्यर्थं संक्षेपेण उपसंहृत्य अभिधातुं अध्यायान्तरं अवतारयति - सर्वस्यैवेति। उपसंहृत्य वक्तव्यः इति संबन्धः। किंच उपनिषत्सु यस्ततः विस्तृतस्य अर्यस्य बुद्धिसौकर्यार्थं अस्मिन् अध्याये संक्षिप्ताभिधनां कर्तव्यं, उपनिषदां गीतानां च एकार्थत्वात् इत्याह - सर्वश्चेति। कथं सर्वोऽपि शास्त्रार्थः अस्मिन् अध्याये संक्षिप्य उपसंह्रियते? तत्र आह - सर्वेषु हीति। ननु वेदार्थश्चेत् अशेषतः अत्र उपसंजिहीषिंतः, तर्हि किमिति `त्यागेनैके' `संन्यासयोगात् ' इति वेदार्थैकदेशविषयं प्रश्नप्रतिवचनम् ? तत्र आह - अर्जुनस्त्विति। पृयक् अनयोः तत्त्वं वेदितुं इच्छामि इति विशेषणात् अपृथगर्थः तयोः अस्तीति गम्यते। बुभुत्सितस्य प्रष्टव्यत्वात् ()एकदेशे तद्भावात् उक्तप्रश्नोपपत्तिः इति भावः।। १ ।।
अ.१८ शौ.२
ननु पूर्वेषु अध्यायेषु तत्र तत्र संन्यासत्यागयोः उक्तत्वात् किमिति पुनः तौ पृच्छपेते? ज्ञाते तदयोगात् । तत्राह - तत्र तत्रेति। न तिर्लुण्टितार्थौ - न मिष्कृष्टार्थौ न विविक्तार्थौ इत्यर्थः। बुभुत्सया प्रश्नस्य प्रवृत्तत्वात् , प्रष्टुः अभिपायं प्रश्नेन प्रतिपद्य भगवान् उत्तरं उक्तवान् इत्याह - अत इति। पक्षद्वयोपन्यःमेन संन्यासत्यः गशब्दयोः अर्थभेदं कथयति - काम्यानां इति। तत् किं इदानीं संन्यासत्यागशब्दयोः आत्यन्तिकं भिन्नार्यत्वम् ? ()तदा प्रसिद्धिविरोधः स्यात् इति अशङ्क्य अवान्तरभेदेऽपि न आत्यन्तिकभेदः अस्ति इत्याह - यदीति। पुत्राभावात् वन्ध्यायाः तत्त्यागायोगवत् , नित्यनैमित्तिककर्मणां अफलानां फलत्यागानुपपत्तेः उक्तः त्यागशब्दार्थः न सिद्ध्यति इति शह्कते - नन्विति। नित्यनैमित्तिककर्मंफलस्य वन्ध्यापुत्रसादृश्याभावात् तत्त्यागसंभवात् उक्तः त्यागशब्दार्थः संभवति इति समावत्ते - नैष दोष इति । भगवता तेषां फलवत्त्वं इष्टं इत्यत्र वाक्यशेषं अनुकूलयति - वक्ष्यतीति। तर्हि संन्यासिनां असंन्यासिनां च नित्याद्यनुष्ठायिनां अविशेषेण तत्फलं स्यात् इति चेत् , नैव इत्याह - न त्विति। वक्ष्यति इति अनुकर्षणं ()चकारार्थः। प्रसक्तस्य वचसः अर्थं प्रकृतोपयोगित्वेन संगृह्य स्मारयति - संन्यासिनां इति।। २ ।। 
अ.१८ शौ.३
काम्पानि वर्जयित्वा नित्यनैमित्तिकानि फलाभिलापात् ऋते, कर्तव्यानि इति अक्तं पक्षं प्रतिपक्षनिरासेन द्रढयितुं वितिपतिं आह - त्याज्यमिति। कर्मणः सर्वस्य दोषवत्त्वे हेतुं आह - बन्धेति। दोषवत् इत्येतत् ()दृष्टान्तत्वेन व्याचष्टे - अथवेति। कर्मणि अनधिकृतानां अकर्मिणामेव कर्म त्याज्यं, कर्मिणां तत्पागे प्रत्यवायात् , इति आशङ्क्य आह - अधिकृतानामिति। न हि तेषामपि कर्म त्यजतां प्रत्यवायः, हिंसादियुक्तस्य कर्मणः अनुष्ठाने परं प्रत्यवायात् इति भावः। संख्यादिपक्षसमाप्तौ इतिशब्दः। मीमांसकपक्षमाह - तत्रैवेति। कर्मादिकृतेष्वेव इति यावत् । कर्म नित्यं नैमित्तिकं च। काम्पानां कर्मणां इति आरभ्य श्लोकाभ्यां कर्मिणः अकर्मिणः अधिकृतान् अनधिकृतांश्च अपेक्ष्य दर्शितविकल्पानां प्रवृत्तिः इति आशङ्क्य आह - कर्मिणः इति। एवकारव्यवच्छेद्यं आह - न त्विति। तदेव स्फुटयति - ज्ञानेति। कर्माधिकृतातां ज्ञाननिष्ठातः विभक्तनिष्ठावत्त्वेन पूर्वोक्तानामपि शास्त्रार्थोपसंहारे पुनः विच र्यत्ववत् ज्ञाननिष्ठातां अपि विचार्यत्वं अत्र अविरुद्धं इति शङ्कते - नन्विति। सांख्यातां - परमार्थज्ञाननिष्ठानां, न अत्र विचार्यता इति उत्तरं आह - न तेषामिति। ननु तेषामपि स्वात्मनि क्लेशदुःखादि पश्यतां तदनुरोधेन राजसकर्मत्यागसिद्धेः विचार्यत्वम् ॽ न इत्याह - न कायेति। तत्र क्षेत्राव्यायोक्तं हेतुकरोति - इच्छादीनामिति। स्वात्मनि सांख्यादीनां क्लेशाद्यप्रतिपत्तौ फलितं आह - अत इति। ननु तेषां क्लेशाद्यदर्शनेऽपि स्वात्मनि कर्माणि पश्यतां तत्त्यागः युक्तः, तेषां कायक्लेशादिकस्त्वात् । न इत्याह - नापीति। अज्ञातां मोहमाहात्म्यात् नियतमपि कर्म त्यक्तुं शक्यं, न तत्त्वविदां , स्वात्मनि कर्मादर्शनेन तत्त्यागे हेत्वभावात् , इति मत्वा आह - मोहादिति। कथं तर्हि तेषां आत्मनि कर्माणि अपश्यतां प्राप्त्यभावे तत्त्यागः संन्यासःॽ तत्र आह - गुणानामिति। अविवेकप्राप्तानां कर्मणां, त्यागः तत्त्वविदां इत्युक्तं स्मास्यन् , अप्राप्तप्रतिषेधं प्रत्यादिशति - सर्वेति। तत्त्वविदां अत्र अविचार्यत्वे फलितं आह - तस्मादिति। ये अनात्मविदः, ते एव इति उत्तरत्र संबन्धः। कर्मणि अधिकृतानां अनात्मविदां कर्मत्यागसंभावनां दर्शयति - येषां चेति। तन्निन्दा कुत्र उपयुक्ताॽ इति आशङ्क्य आह - कमिणामिति। किञ्च परसार्थसंन्यासिनां प्रशस्पत्वोपलम्भात् न निन्दाविपयत्वं इत्याह - सर्वेति। किञ्च अत्रापि `निद्धि - अप्तो यद्धा' इत्यादिता ज्ञाननिष्ठायाः वक्ष्यमाणत्वात् तद्वतां न इह विचार्यता इत्याह - वक्ष्यतीति। कर्माधिकृतानामेव अत्र विवक्षितत्वं, न ज्ञाननिष्ठावां, इति उपसंहरति - तस्मादिति। 
ननु संन्यासशब्देन सर्वकर्मसंन्यासस्य ग्राह्यत्वात् तथाविधसंन्यासिनां इह विवक्षितत्वं प्रतिभाति ॽ तत्र आह - कर्मेति। संन्यासशब्देन मुख्यस्यैव संन्यासस्य ग्रहणम् , गौणमुख्ययोः मुख्ये कार्यसंप्रत्ययात् , अन्यवा तदसंभवे हेतूक्तिधैयथ्यति, अथत तिषेधात् , इति शङ्कते - सर्वेति। नेदं हेतुवचनं सर्वकर्मसन्यांससंभवसाधकं, कर्मफलत्यागस्तुतिपरत्वात् इति परिहरति - नेत्यादिना। एतदेव दृष्टान्तेन स्पष्टयति - यथेति। दृष्टान्तेऽपि यथाश्रुतार्यत्वं किं न स्यात् ॽ इति आशङ्क्य आह - यथोक्तेति। न हि फलत्यागादेव ज्ञानं  विना मुक्तिः युक्ता, मुक्तेः ज्ञानैकाधीतत्वासाधकश्रुतिस्मृतिविरोधात् , `अद्वेष्टा' इत्यादिना च अनन्तरमेव ज्ञानसाधनविधानातर्थक्यात्। अतः त्यागस्तुतिरेव अत्र ग्राह्या इत्यर्थः। दृष्टान्तगतं अर्थं दार्ष्टान्तिके योजयति - तथेति। प्रागुक्तपक्षापवादविवक्षया हेतूक्तेः मुख्यार्थत्वमेव किं न स्यात् ॽ इति आशङ्क्य तदपवादे हेत्वभावात् मैवं इत्याह - न सर्वेति। न च इयमेव हेतूक्तिः तदपवादिका, अन्यथासिद्धेः उक्तत्वात् इति भावः। मुख्यसंन्यासापवादासंभवे संन्यासत्यागविकल्पस्य कथं सावकाशताॽ इति आशङ्क्य आह - तस्मादिति। ज्ञाननिष्ठान् प्रति उक्तविकल्पानुपपत्तौ, कुत्र तेषां अधिकारःॽ तत्र आह - ये त्विति। संन्यासिनां विकल्पानर्हत्वेन ज्ञाननिष्ठयां एव अधिकारस्य भूयस्सु प्रदेशेषु साधितत्वात् न साधतीयत्वापेक्षा इत्याह - तथेति।। ३ ।।
अ.१८ शौ.४
कर्माधिकतान् प्रत्येव उक्तविकल्पप्रवृत्तावपि कुतो निर्धारणसिद्धिःॽ तत्र आह - तत्रेति। तमेव निश्चयं दर्शयितुं आदौ त्यागगतं अवान्तरविभागं आह - त्यागो हीति। ननु त्यागसंन्यासयोः उभयोरपि प्रकृतत्वाविशेषे त्यागस्यैव अवान्तरविभागाभिधाने संन्यासस्य उपेक्षितत्वं आपद्येतॽ न इत्याह - त्यागेति। सात्विकः राजसः तामसश्च इति उक्ते अर्थे त्रैविध्येऽपि स्वयमेव निश्चयसंभवात् किं अत्र भागवतेन निश्चयेन इति आशंक्य आह - यस्मादिति। भगवतः अन्येन उक्तविभागे तत्त्वानिश्चयात् भागवतनिश्चयस्य श्रोतव्यता इति निगमयति - तस्मादिति।। ४ ।। 
अ.१८ शौ.५
तमेव भगवतः निश्चयं विशेषतः निर्धारयितुं प्रश्नपूर्वकं अनन्तरश्लोकप्रवृत्ति दर्शयति - कः पुनरिति। यज्ञादीनां कर्तव्यत्वे हेतुं आह - यज्ञ इति। न केवलं अत्याज्यं, किन्तु कर्तव्यमेव इत्याह - कार्यमिति। प्रतिज्ञातं एवं विभाज्य हेतुं विभजते - कस्मादिति।। ५ ।। 
अ.१८ शौ.६
प्रतिज्ञातं अर्थं उपसंहरति - एतान्यपीति। उपसंहारश्लोकाक्षराणि व्याकरोति - एतानीत्यादिना। अक्षरार्थं उक्त्वा तात्पर्यार्थमाह - निश्चयमिति। प्रकृतार्थोपसंहारे गमकमाह - एतान्यपीति। अपिशब्दस्य विवक्षितं अर्थं दर्शयति - सासङ्गस्येति। व्यावर्त्यं कीर्तयति - न त्विति। एतान्यपि इत्यादिवाक्यं न नित्यकर्मविषयं इति मतं उपन्यस्यति - अन्य इति। न चेत् इदं नित्यकर्मविषयं, किंविषयं तर्हिॽ इत्याशङ्क्य, वाक्यमवतार्य व्याकरोति - एतानीत्यादिना। नित्यातां अफलत्वं उपेत्य यत् चोद्यं तत् अयुक्तं इति दूषयति तदसदिति। यत्तु काम्यान्यपि कर्तव्यानि इति तत् निरस्यति - नित्यान्यपीति। किञ्च काम्यानां भगवता निन्दितत्वात् न तेषु मुमुक्षोः अनुष्ठानं इति आह - दूरेणेति। विञ्च मुमुक्षोः अपेक्षितमोक्ष पेक्षया विरुद्धफलत्वात् काम्यकर्मणां न तेषु तस्य अनुष्ठानं इत्याह - यज्ञार्थादिति। काम्यानां बधहेतुत्वं निश्चित इति अत्रैव पूर्वोत्तरवाक्यानुकूल्यं दर्शयति - त्रैगुण्पेति। किञ्च पूर्वश्लोके यज्ञादिनित्य कर्मणां प्रकृतत्वात् एतच्छब्देन सन्निहितवाचिना परामर्शात् काम्यकर्मणां च ()`काम्यानां कर्मणां' इति व्यवहितानां सन्निहितपरामर्शकैतच्छब्दाविषयत्वात् न काम्यक्रर्माणि `एतान्यपि' इति व्यपदेश अर्हन्ति इत्याहदूरेति।। ६ ।।
अ.१८ शो.७
नित्यकर्मणां अवश्यकर्तव्यत्वं उक्तं उपजीव्य ()अपेक्षित पूरयन् अनन्तरश्लोकं अवतारयति - तस्मादिति। ननु कश्चित् नियतमपि कर्म त्यजन् उपलभ्यतेॽ तत्र आह - मोहादिति। अज्ञानं - पावनत्वापरिज्ञानम् । अज्ञस्य नित्यकर्मपरित्यागः मोहात् , इति एतत् उपपादयति - नियतं चेति। नित्यकर्मत्यागस्य मोहकृतत्वे कुतः तामसत्वम् ॽ इति आशङ्क्य आह - मोहश्चेति। । ७ ।। 
अ.१८ शौ.८
इतश्च नित्यकर्मत्यागः न अज्ञस्य संभवति इत्याह - किं चेति। ननु मोहं विनैव दुःखात्मकं कर्म कायक्लेशभयात् त्यजति। करणानि हि कार्यं जनयन्ति च। तथा च न तत्त्यागः तामसो युक्तः। तत्र आह - दुःखमित्येवेति। यत् कर्म दुःखात्मकं अशक्यं असाध्यं इत्येव आलोच्य ततो निवर्तते, देहस्य इन्द्रियाणां च क्लेशात्मनो भयात् त्यजति, सः तत्  त्यक्त्वा - रजोमिमित्तं त्यागं कृत्वापि, न तत्फलं मोक्षं लभते, किन्तु कृतेनैव राजसेन त्यागेन तदनुरूपं नरकं प्रतिपद्यते इत्याह - दुःखमित्येवेत्यादिना ।। ८ ।।
अ.१८ शौ.९ 
कर्मत्यागः तामसः राजसश्च इति द्विविधः दर्शितः। संप्रति सात्त्विकं त्यागं प्रश्नपूर्वकं वर्णयति - कः पुनरिति। कर्तव्यं इत्येव इति एवकारेण नित्यस्य भाव्यान्तरं  निषिध्यते। नित्यानां विध्युद्देशे फलाश्रवणात् , तेषां फलं त्यक्त्वा इति अयुक्तं, इति आशङ्क्य आह - नित्यानामिति। फलं त्यकत्वा इत्यस्य विधान्तरेण तात्पर्यं आह - अथवेति। न हि विधिना कृतं कर्म अनर्थकं, विध्यानर्थक्यात् । तेन श्रौतफलाभावेऽपि नित्यं कर्म विधितः अनुतिष्ठन् , आत्मानं अजानन् ()अनुपहतमनस्त्वोकत्या तस्मिन् कर्मणि आत्मसंस्कारं फलं कल्पयति, तदकरणे प्रत्यवायस्मृत्या तत्करणं, कर्तुः आत्मनः ()तन्निवृत्तिं करोति इति वा नित्ये कर्मणि उक्तां कल्पनां अनु निष्पादितफलकल्पतां च `फलं त्यक्त्वा' इति ()अस्य भगवान् निवारयति इत्यर्थः। नित्यकर्मसु फलत्यागोक्तेः संभवेफलितमाह - अत इति। कर्मतत्कलत्यागस्य त्यागसंन्यासशब्दाभ्यां प्रकृतस्य, `त्यागोहि' इति त्रैविध्यं प्रतिज्ञाय, प्रतिज्ञानुरोधे द्वे विधे व्युत्पाद्य, तृतोयां विधां ()तद्बिरोधेन त्र्युत्पादयतः भगवतः अकौशलं आपतितं इति शङ्कते - नन्विति। प्रक्रमप्रतिकूलं उपसंहारवचनं अनुचितं इति अत्र दृष्टान्तं आह - यथेति। पूर्वोत्तरविरोधेन प्रप्तं अकौशलं प्रत्यादिशति - नैष दोष इति। कर्मत्यगफलत्यागयोः त्यागत्वेन सादृश्यात् , कर्मत्यागतिन्दया तत्कलत्यागस्तुत्यर्थं इदं वचनं इति उपगमात् न विरोधः अस्ति इति उक्तमेव व्यक्तीकुर्वन् आदौ त्यगसामान्यं विशदयति - अत्तीति। सति सामान्ये निर्देशस्य स्तुत्यर्थत्वं समर्थयते - तत्रेति।। ९ ।। 
अ.१८ शो.१०
एवं पूर्वापरविरोधं पराकृत्य अनन्तरश्लोकतात्पर्यं आह - यस्त्विति। फलरागादिना इति आदिशब्देन कर्मस्वरूपासङ्गः गृह्यते। अन्तःकरणं ()अकलुषीक्रियमाणं इति छेदः। विशुद्धे अन्तःकरणे किं स्यात् इति आशङ्क्य आह - विशुद्धमिति। मलविकलत्वं विशुद्धत्वं, संस्क्रियमाणत्वं - प्रसन्नत्वं इति भेदः। क्रमेण - श्रवणाद्यावृत्तिद्वारेण इत्यर्यः। तन्निष्ठा इति आत्मज्ञाननिष्ठा उक्ता। काम्यकर्मणि त्याज्यत्वेन द्वेषं अभिनयति - किमिति। उभयत्र  द्वेषं प्रीतिं च न कंरोति इति सामान्येन उक्तं कर्तारं प्रश्नपूर्वकं विशेषतः निर्दिशति - कः पुनरिति। त्यागी इति उक्तं त्यागिनं अभिव्यनक्ति - पूर्वोक्तेनेति। कर्मणि सङ्गस्य तत्फलस्य च त्यागेन इति यावत् । उक्तमेव त्यागिनं विवृणोति - यः कर्मणि इति तत्फलं त्यक्त्वा इति संबन्धः। काम्ये निषिद्धे च कर्मणि बन्धहेतुः इति न द्वेष्टि, नित्ये नैमित्तिके च मोक्षहेतुः इति न प्रीयते। 
तत्र कालविशेषं पृच्छति - कदेति। नित्यादिकर्मणा फलाभिसन्धिवजिंतेन क्षपितकल्मषस्य सत्त्वं - यथार्थग्रहणसामर्थ्यं उद्ब्रुध्यते, तेन समावेशदशायां उक्तप्रीतिद्वेषयोः अभावः भवति इत्याह - उच्यते इति। अत एवेति - समुद्-बुद्धयथार्यग्रहणसमर्थसमाविष्टत्वात् इत्यर्थः। छिन्नसंशयत्वमेव विशदयति - आत्मेति। परं निःश्रेयसं तस्य च साधनं सम्यग्ज्ञानमेव इति योजना। न द्वेष्टि इत्यादिना श्लोकेन उक्तं अर्थं संक्षिप्य अनुवदति - योऽधिकृत इति। पूर्वोक्तप्रकारेण इति कर्मणि तत्कले च सङ्गत्यागेन इत्यर्थः। ()कर्मात्मयोगस्य अनुष्ठानेन संस्कृतात्मा सन् क्रमेण श्रवणाद्यनुष्ठानद्वारेण कूटस्थं ब्रह्म प्रत्यक्त्वेन संबुद्धः इति संबन्धः। परस्य निष्क्रियत्वे हेतुं आह - जन्मादीति । उक्तज्ञानवतः सर्वकर्मत्यागद्वारा मुक्तिभाक्त्वं दर्शयति - स सर्वेति।। १० ।।
अ.१८ शौ.११
आत्मज्ञानवतः सर्वकर्मत्यागसंभावनां उक्त्वा तद्धीनस्य तदसंभवे हेतुवचनत्वेन अनन्तरश्लोकं अवतारयति - यः पुनरिति। न बाधितं आत्मनि कर्तृत्वविज्ञानं अस्य इति अज्ञः, तथा तस्य भावः तत्ता, तयेति यावत्। एवं अर्यं दर्शयितुं अज्ञस्य सर्वकर्मसंन्यासासंभवे हेतुं आह इति योजना। यस्मात् इत्यस्य तस्मात् इत्युत्तरेण संबन्धः। विवेकिनोऽपि देहधारितया देहभृत्त्वाविशेषे कर्माधिकारः स्यात् इति आशङ्क्य आह - नहीति। कर्तृत्वाधिकारः तत्पूर्वकं कर्मानुष्ठानं तस्मात् इति यावत् । ज्ञानवतः देहधारणेऽपि तदभिमानित्वाभावः अतःशब्दार्थः। अज्ञस्य सर्वकर्मत्यागायोगं उक्तं हेतूकृत्य फलितमाह - तस्मादिति। कर्मानुष्ठायिनः त्यागित्वोक्तिः अयुक्ता इति आशङ्क्य आह - कर्म्यपीति। कर्मिणापि फलत्यागेन त्यागित्ववचनं फलत्यागस्तुत्यर्थं इत्यर्थः। कस्य तर्हि सर्वकर्मत्यागः संभवतिॽ इति आशङ्क्य विवेकवैराग्यादिमतः देहाभिमानहोनस्य दृत्यृक्तं निगमयति - तस्मादिति।। ११ ।।
अ.१८ शौ.१२
उक्ताधिकारिणः सर्वकर्मसंन्यासासंभवेऽपि फलाभावे कुतः तस्य कर्तव्यता इति शङ्कते - किं पुनरिति। गौणस्य मुख्यस्य वा संन्यासस्य फलं पिपृच्छिषितम् ॽ इति विकल्पयति - उच्यत इति। सर्वकर्मत्यागो नाम तदनुष्ठानेऽपि तत्फलाभिसन्धित्यागः स च अमुख्यसंन्यासः। तस्य फलं आह - अनिष्टमिति। मुख्ये तु संन्यासे सर्वकर्मत्यागे सम्यग्धीद्वारा सर्वसंसारोच्छित्तिरेव फलं इत्याह - न त्विति। पादत्रयं व्याकरोति - अनिष्टमित्यादिना। तिर्यगादीत्यादिपदं अवशिष्टनिकृष्टयोनिसङ्ग्रहार्थं, देवादीत्यादिपदं अवशिष्टोत्कृष्टयोनिग्रहणाय इति विभागः। फलशब्दं व्युत्पादयति - बाह्येति। करणद्वारकं अनेकविधत्वं उकत्वा मिथ्यात्वं आह - अविद्येति। तत्कृतत्वेन ()दृष्टिमात्रदेहत्वे दृष्टान्तमाह - इन्द्रेति। प्रतीतितः रमणीयत्वं सूचयति - महामोहेति। अविद्योत्थस्य अविद्याश्रितत्वात् आत्माश्रितत्वं वस्तुतः नास्ति इति आह -प्रत्यगिति। उक्तं फलं कर्मिणां इष्यते चेत् अमुख्यसंन्यासफलोक्तिपरत्वं पादत्रयस्य कथं इष्टम् ॽ इति आशङ्क्य आह - अपरमार्थेति। फलाभिसन्धिविकलानां कर्मिणां देहपातात् ऊर्ध्वं कर्मानुरोधिफलं आवश्यकं इत्यर्थः। कर्मिणामेव सतां अफलाभिसन्धोनां अमुख्यसंन्यासित्वात् तदीयामुख्यसंन्यासस्य फलं उक्त्वा चतुर्थपादं व्याचष्टे - न त्विति। अमुख्यसंन्यासं अनन्तरप्रकृतं ()व्यवच्छिनत्ति - परमार्थेति। ()तेषां प्रधानं धर्मं उपदिशति - केवलेति। क्वचित्  देशे काले वा नास्ति यथोक्तं फलं तेषामिति संबन्धः। तर्हि परमार्थसंन्यासः अफलत्वात् न अनुष्ठीयेत इति आशङ्क्य तस्य मोक्षावसायित्वात् मैवं इत्याह - न हीति।। १२ ।।
अ.१८ शौ.१३
ननु अपरमार्थसंन्यासवत् अविशेषात् अज्ञानां परमार्थसंन्याप्तोऽपि किं न स्यात् ॽ त्यागस्य सुकरत्वात् । तत्र आह - अतः परमार्थेति। तस्य सम्यग्दर्शनात् अविद्यानिवृत्तौ तदारोपितक्रियाकारकादिनिवृत्तेः इति हेत्वर्थः। विद्यावतः सर्वकर्मसंन्यासित्वसंभावनां उक्त्वा ()एवकारव्यावर्त्यं दर्शयति - न त्विति। अविदुषः अशेषकर्मणां तद्धेतूनां च रागादीनां त्यागायोगे कारकेषु अधिष्ठानादिषु आत्मत्वदर्शनं हेतुं आह - क्रियेति। कथं अधिष्ठानादीनां क्रियाकर्तत्वम् ॽ कथं वा अविदुपः  तेषु आत्मत्वधीःॽ इति आशङ्क्य अनन्तरश्लोकचतुष्टयस्य तात्पर्यं आह - तदेतदिति। कर्मार्थानां अधिष्ठानादीनां अप्रामाणिकत्वाशङ्कां आदौ उद्धरति - पञ्चेति। ()उत्तरत्र इत्रि अधिष्ठानादिषु वक्ष्यमाणेषु इत्यर्थः। वस्तूनां तेषामेव वैषम्यं दिदर्शयिषितं न हि चेतस्समाधानात् ऋते ज्ञातुं शक्यते। सांख्यशब्दं व्युत्पादयति - ज्ञातव्या इति। आत्मा त्वंपदार्थः, तत्पदार्थः ब्रह्म, तयोः ऐक्यधीः तदुपयोगिनश्च श्रवणादयः पदार्थाः, ते संख्यायन्ते - व्युत्पाद्यन्ते। कृतान्तशब्दस्य वेदान्तविषयत्वं विभजते - कृतमित्यादिना। वेदान्तस्य तत्त्वधीद्वारा कर्मावसानभूमित्वे वाक्योपक्रमानुकूल्यं दर्शयति - यावानिति। उदपाने - कूपादौ यावान् अर्थः- स्तातादिः, तावान् अर्थः समुद्रे संपद्यते। अतः यथा कुफदिकृतं कार्य सर्व समुद्रे अन्तर्भवति तथा मर्वेषु वेदेषु कर्मार्थेषु यावन् फलं तावत् ज्ञातवतः ब्राह्मणस्य ज्ञाने अन्तर्भवति। ज्ञानं प्राप्तस्य कर्तव्यानवशेपात् इत्यर्थः। तत्रैव वाक्यान्तरं अनुक्रामति - सर्वमिति। उदाहृतवाक्ययोः तात्पर्यं आह - आत्मेति। आत्मज्ञनिसति सर्वकर्मनिवृत्तावपि कथं वेदान्तस्य कृतान्तत्वं इति आशङ्क्य आह - अत इति। तानि मद्वचनतः निबोध इति पूर्वेण संबन्धः।। १३ ।।  
अ.१८ शौ.१४
कर्मार्थानि अधिष्ठानादीनि मानमूलत्वात् ज्ञेयानि, इति उक्तं इदानीं प्रश्नपूर्वकं विशेषतः तानि निर्दिशति - कानीत्यादिना। प्रतीकं आदाय व्याकरोति - अधिष्ठानमिति। उपाधिलक्षणः - बुद्ध्यादिः उपाधिः, तल्लक्षणः - तत्स्वभावः, बुद्ध्याद्यनुविधायी - तद्धर्मान् आत्मनि पश्यन् उपहितः तत्प्रधानः इत्यर्थः। तत्र कार्यलिङ्गकं अनुमानं सूचयति - शब्दादीति। ज्ञानेन्द्रियाणि पञ्च, पञ्च कर्मेन्द्रियाणि , मनः, बुद्धिश्च, इति द्वादशसंख्यत्वम् । चेष्टायाः विविधत्वात् नानाप्रकारकत्वम् । तदेव स्पष्टयति - वायवीया इति। पृथक्त्वं  - असङ्कीर्णत्वम् । न हि प्राणापानादिचेष्टानां मिथः सङ्करः अस्ति। दैवमेव इति विशदयति - आदित्यादीति।। १४ ।।  
अ.१८ शौ.१५
पञ्चानां अधिष्ठानादीनां उक्तानां सर्वकर्मसिद्ध्यर्थत्वं स्फुटयति - शरीरेति। ननु ()जीवनकृतं निमोषोन्मेपादि कर्मान्तरं साधारणं अस्ति। तत् कथं राशिद्वयकारणम् ॽ इति, तत्र आह - यच्चेति। अधिष्ठानादीनां ()कर्ममात्रहेतुत्वं प्रतिज्ञाय, शरीरादित्रिविधकर्महेतुत्वोक्तिः अयुक्ता इति शङ्कते - नन्विति। पूर्वापरविरोधं परिहरति - नैषदोषः इति। ननु जीवनकृतानि स्वाभाविकानि कर्माणि दर्शनादीनि विधिनिषेधबाह्यत्वात् न देहादिनिर्वर्त्यानि इति आशङ्क्य आह - तदङ्गतयेति। तस्य देहादित्रयस्य प्रधानस्य अङ्गं चक्षुरादि, तन्निष्पाद्यत्वेन जावनकृतं दर्शनादि प्रधानकर्मणि अन्तर्भूतं इति त्रैविध्यं अविरुद्धम् इत्यर्थः। देहाद्यारभ्ये त्रिविधे कर्मणि सर्वकर्मान्तर्भावेऽपि कथं पञ्चानामेव अधिष्ठानादीनां तत्र हेतुत्वम् , फलोपभोगकाले कारणान्तरापेक्षासंभवात् ॽ इति आशङ्क्य, जन्मकालभाविनः भोगकालभावितश्च सर्वस्य कारणस्य तेष्वेव अन्तर्भावात् मैव इत्याह - फलेति।। १५ ।।
अ.१८ शौ.१६
क्रियाकर्तृत्वं अधिष्ठानादीनां आपाद्य, अविदुपः तेषु आत्मदृष्टिं अऩुवदति - तत्रेति। तत्पदपरामर्शयोग्यं प्रकृतं सर्व कर्म। प्रतीकं आदाय पूर्वेण सह अक्षरार्थ कथयति - एवमिति। अधिष्ठानादीनां उक्तरीत्या कर्तृत्वे सति अन्यगतं कर्तृत्वं आन्सनः, यत अध्यारोष्य पश्यति, अतः दुर्मतिरिति आत्मनि कर्तृत्वं पश्यन् इत्याह - तत्रैवमिति। कर्तारं इत्यादि व्याचष्टे - तत्रेत्यादिना । तेषु श्रधिष्ठानादिषु, तैः अधिष्ठानादिभिः आरोपतात्मभावैः इत्यर्थः। अकतरिं आत्मानं कर्तारं पश्यति इत्यत्र प्रश्नद्वारा हेतुं आह - कस्मादिति। ननु शास्त्रसस्कृतबुद्धिरेव अतिरिक्तात्मवादी कर्तृत्व तस्य अऩुमन्यते। नासौ कर्तृत्वं आत्मनि पश्यन्नपि भवति अकृतबुद्धिः। तत्र आह - योऽपीति। तस्यापि शास्रपूर्वकं आचार्योपदेेशेन तदनुसारिन्यायैश्च अनाहितबुद्धित्वात् अकृतबुद्धित्वं सिद्धं इत्यर्थः। कौटस्थ्यं आत्मनः तत्त्व - याथात्म्यं कर्मणोऽपि तत्त्वं - अविद्याकृताधिष्ठानादिकृतत्वेन आत्मास्पर्शित्वम् । आत्मकर्मणोः तत्त्वदर्शनाभावः अतःशब्दर्थः। दुष्ठत्वं स्पष्टीकर्तु दुर्मतित्वं विवृणोति -जननेति। अहं कर्ता इति आत्मदर्शनवतोऽपि न अविदुषः तद्दर्शनं अस्तीति, अत्र दृष्टान्तं आह - यथेति। तिमिरोपहतचक्षुः अनेकं चन्द्रं पश्यन्नपि, तत्त्वतः न तं पश्यति। एवं अविद्वान् आत्मानं कर्तारं पश्यन्नपि तत्त्वतः न तं पश्यति इत्यर्थः। अधिष्ठानादिषु अविद्यया संबद्धात्मनः स्वात्मनि तद्गतक्रियारोपे दृष्टान्तमाह - यथा वेति।  अन्येषु - वाहकेषु पुरुषेषु धावनकर्तृषु वाहने स्थितः स्वात्मानं प्रधावनकर्तारं अविवेकात् अभिमन्यते। तथा अधिष्ठानादिषु क्रियाकर्तृषु तद्गतं स्वात्मानं कर्तांरं मन्यमानः दुर्मति इत्यर्थः।। १६ ।।  
अ.१८ शौ.१७
विपरीतदृष्टेः दुर्मतित्वं शिष्ट्वा सम्यग्दृष्टेः सुमतित्वं प्रश्नपूर्वकं आह - कः पुनरित्यादिना। अहं कती इति आत्मनि कर्तृत्वप्रत्ययाभावे कुत्र कर्तृत्वधीः इति आशङ्क्य आह - एते इति। कथं तर्हि कर्तृत्वधीः आत्मनिॽ इति आशङ्क्य, अधिष्ठानादीनां तद्व्यापाराणां च साक्षित्वात् इति आह - अहं त्विति। आत्मनः न स्वतः अस्ति क्रियाशक्तिमत्त्वं इति अत्र प्रमाणं आह - अप्राणो हीति। नापि तस्य स्वतः ज्ञानशक्तिमत्त्वं इति आह - अमना इति। उपाधिद्वयासंबन्धे शुद्धत्वं फलितं आह - शुभ्र इति। कारणसम्बन्धात् अशुद्धिं आशङ्क्य उक्तं - अक्षरादिति। कार्यकारणयोः आत्मास्पर्शित्वेन पार्थक्ये, सद्वितीयत्वं आशङ्क्य, तयोः अवस्तुत्वात् मैवं इत्याह - केवल इति। जन्मादि सर्वविक्रियारहितत्वेन कौटस्थ्यं आह - अविक्रिय इति। बुद्धिर्यस्येत्यादि व्याचष्टे - बुद्धिरिति। न अनुशायिती - न अनुशयवती, न क्लेशशालिनी इत्यर्थः। द्वतीयपादस्य अक्षरार्थं उक्तवा () वाक्यार्थमाह - इदमिति। पापं कर्म ()इदमा परामृश्यते। लोकानां प्राणसंबन्धाभावे कुतः हिंसा इति आशङ्क्य आह - प्राणिनः इति। विरुद्धार्थोक्त्या स्तुतिरपि न युक्ता इति शङ्कते - नन्विति। विरोधं परिहरति - न एषः दोष इति। लौकिकदृष्टिमवष्टभ्य हत्वापीति निर्देशं विशदयति - देहादीति। तात्त्विकीं दृष्टि आस्थाय न हन्ति इत्यादिनिर्देशं उपपादयति - यथेति। नाहं कर्ता, किन्तु कर्तृतदूव्यापारयो साक्षी क्रियाज्ञानशक्तिमदुपाधिद्वयविनिर्मुक्तः शुद्धः सन् कार्यकारणासंबद्धः अद्वितीयः अविक्रियः इत्येवं पारमार्थिकदृष्टेः यथादर्शितत्वं द्रष्टव्यम् । `हत्वापि' इत्येतत् `न हन्ति' इत्यादि च उभयं दृष्टिद्वयावष्टंभात् उपपन्नं इति उपसंहरति - तदुभयमिति। 
केवलमेव आत्मानं कर्तारं पश्यन् दुर्मतिः इत्यत्र आत्मविशेषणसमर्पककेवलशब्दसामर्थ्यात् आत्मनः विशिष्टस्य कर्तृत्वं इति शङ्कते - नन्विति। आत्मनः वैशिष्ट्यायोगात् न विशिष्टस्यापि कर्तृत्वं इति दूपयति - नैष दोष इति। अविक्रियस्वाभाव्येऽपि कथं आत्मनः असंहतत्वं इति आशङ्क्य आह -विक्रियेति। अधिष्ठानादिभिः आत्मनः संहननेऽपि न कर्तृत्वं अविक्रियस्य क्रियान्वयव्याघातात् इत्याह - संहत्येति। संहतत्वानुपपत्तिं व्यक्तीकरोति - न त्विति। असंहतत्वे फलितं आह - इति नेति। ()कथं तर्हि केवलत्वं आत्मनि केवलशब्दात् उक्तभ् ॽ तदाह - अत इति। अकर्तृत्वं आत्मनः अभ्युपपन्नं, न अस्य अविक्रियत्वं उपैति इति आशङ्क्य आह - अविक्रियत्वं चेति। तत्र स्मृतिवाक्यानि उदाहरति - अविकार्योऽयमिति। `नायं हन्ति न हन्यते' इत्यादिवाक्यं आदिशब्दार्थः। उक्तावाक्यानां आत्माविक्रियत्वे तात्पर्यं सूचयति - असकृदिति। `निष्कलं निष्क्रियं शान्तं इत्यादिवाक्यं श्रुतौ आदिशब्दार्थः। यानि वाक्यानि तैः आत्मनः अविक्रियत्वं दर्शितं इति योजता। न्यायतश्च तत् दर्सितं इति पूर्वेण संबन्धः न्यायमेव दर्सयति - निरवयवमिति। न तावत् आत्मा स्वतः विक्रियते निरवयवत्वात् आकाशवत् , नापि परतः असङ्गस्य अकार्यस्य पराधीनत्वायोगात् इत्यर्थः। किं च आत्मनः स्वनिष्ठा वा विक्रियाॽ अधिष्ठानादिनिष्ठा वाॽ न आद्यः। स्त्रनिष्ठविक्रियानुपपत्तेः आत्मनः दर्शितत्वात् इति आशयेन आह - विक्रियावत्त्वेति। सा च अयुक्ता इति उक्तं इति शेषः। द्वितीयं दूषयति - नेत्यादिना। अधिष्ठानादिकृतमपि कर्म तद्योगात् आत्मनि आगच्छति इति आशङ्क्य, तदागमनं वास्तवं आविद्यं वा इति विकल्प्य आद्यं दूषयति - नहीति। द्वितीयं निरस्यति - यत्त्विति। आत्मनि अविद्याप्रापितं कर्म न आत्मीयं इति एतत् दृष्टान्ताभ्यां उपपादयति - यथेत्यादिना। आत्मनः अविक्रियत्वेन कर्तृत्वाभावे फलितं आह - तस्मादिति। ननु प्रागेव आत्मनः अविक्रियत्वं प्रतिपादितम् । तत् इह वस्यात् उच्यतेॽ तत्र आह - नायमिति। शास्त्रादौ प्रतिज्ञातं हेतुपूर्वकं संक्षिप्य उक्त्वा मध्ये तत्र तत्र प्रसङ्गं कृत्वा प्रसारितां कर्माधिकारनिवृत्तिं इह उपसंहरति इति संबन्धः। प्रतिज्ञातस्य हेतुना उपपादितस्य अन्ते निगमन किमर्थ इति आशङ्क्य आह - शास्रार्थेति। कर्माधिकारो विदुषः न, इति स्थिते, तस्य देहाभिमानाभावे सति, अविद्योत्थनर्वकर्मत्यागसिद्धेः अनिष्टं इष्टंमिश्र चेति त्रिविधं कर्मफलं संन्यासिनां न, इति प्रागुक्तं वुक्तंमव, इति परमप्रकृतं उपसंहरति - एवं चेति। ये पुनः अविहासंः देहाभिमानिनः, तेषां त्रिविधं कर्मफलं संभवत्येव, इति हेतुवचनसिद्धं अर्थ निगमयति - तद्विपर्ययाच्च इति। अधिष्ठानादिकृतं कर्म न आत्मकृतम् , अविदुपामेव कर्माधिकारः, देहाभिमानित्वेन तत्त्यागायोगात् , देहाभिमानाभावात्तु विदुषां कर्माधिकारनिवृत्तिः, इति उपसंहृतं अर्तं संक्षिप्य आह - इत्येष इति । उक्तश्च गीतार्थः वेदार्थत्वात् उपादेयः इत्याह - स एष इति। कथं अयं अर्थः वेदार्थोऽपि प्रतिपत्तुं शक्यतेॽ तत्र आह - निपुणेति। भाष्यकृता मानयुक्तिभ्यां विभज्य अनुक्तत्वात् न अस्य अर्थस्य उपादेयत्वं इति आशङ्क्य आह - तत्रेति।। १७ ।।   
अ.१८ शौ.१८
()शास्त्रार्थोपसंहारानन्तर्यं अथ इत्युक्तम् । इदानीमिति प्रवर्तकोपदेशापेक्षावस्था उक्ता। कर्मणां येषु विदुषां न अधिकारः, अविदुषां च अधिकारः, तेषां इत्यर्थः। ज्ञानशब्दस्य करणव्युत्पत्त्या ()ज्ञानमात्रार्थत्वं आह - ज्ञानमिति। ज्ञेयशब्दस्यापि तद्वदेव ज्ञातव्यमात्रार्थत्वं आह - तयेति। उपाधिलक्षणत्वं - तत्प्रधानत्वं उपहितत्वम् । ()तस्य अवस्तुत्वार्थं ()अविद्याकल्पितविशेपणम् । एतदेव त्रयं सर्वकर्मप्रवर्तकं इत्याह - इत्येतहिति। सर्वकर्मणां प्रवर्तकं इति अध्याहर्तव्यम् । चोदनेति क्रियायाः प्रवर्तकं वचनं इति ()भाष्यानुसारेण चोदनाशब्दार्थं आह - प्रवतिंकेति। सर्वकर्मणां इति पूर्वेणसम्बन्धः। त्रैविध्यं ज्ञानादिना प्राक् उक्तम् । कर्मणां चोदना इति विग्रहः। तेषां सर्वकर्मप्रवर्तकत्वं अनुभवेन साधयति - ज्ञानादीनामिति। हानोपादानादि इति आदिपदेन उपेक्षा विवक्षिता। करणं इत्यादेः तात्पर्यं आह - तत इति । ज्ञानादीनां प्रवतंकत्वात् इत्यर्थः उक्तेऽर्थे श्लोकभागं अवतारयति- इत्येतदिति। बाह्यं अन्तस्थं च द्विविधं करणं करणव्युत्पत्त्या कथयति - करणमिति। उक्तलक्षणं कर्मैव स्फुटयति - कर्तुरिति। स्वतन्त्रो हि कर्ता। स्वातन्त्र्यं च कारकाप्रयोज्यस्य ()तत्प्रयोक्तृत्वं इत्याह - कर्तेति। कथं उक्ते त्रिविधे कर्म संगृह्यतेॽ तत्राह - कर्मेति। कर्मणो हि प्रसिद्ध कारकाश्रयत्वं इति भावः।। १८ ।।  
अ.१८ शौ.१९
अनन्तरश्लोकदशकतात्पर्यमाह - अथेति। ज्ञानांदिप्रस्तावानन्तर्यं अथशब्दार्थः। इदानीं - प्रस्तुतज्ञानाद्यवान्तरभेदापेक्षायां इत्यर्थः। तेषां गुणभेदात् त्रैविध्ये हेतुं आह - गुणात्मकत्वात् इति। वक्तव्यः - वक्ष्यमाणश्लोकनवकेन इति शेषः। एवं स्थिते प्रथमं अवान्त भेदप्रतिज्ञा क्रियते इत्याह - इत्यारभ्यत इति। कर्तुः ईप्सिततमं कर्म इति यत् तत् परिभाष्यते, तत्  न अत्र कर्मशब्दवाच्यं इति आह - नेति। गुणातिरेकेण विधान्तरं ज्ञानादिषु न इति निर्धारयितुं अवधारणं इति आह - गुणेति। ज्ञानादीनां प्रत्येकं गुणभेदप्रयुक्ते त्रैविध्ये प्रमाणं आह - प्रोच्यत इति। न तु कापिलं पातञ्जलं इत्यादि शास्रं विरुद्धार्थत्वात् अप्रमाणं, कथं इह प्रमणीक्रियते ॽ तत्र आह - तदपीति। विषयत्रिशेषे विरोधेऽपि प्रकृते अर्थे प्रामाण्यं अविरुद्ध इत्यर्थः। यद्यपि कापिलादयः गुणावृत्तिविचारे गौणव्यापारस्य भोगादेः निरूपणे च निपुणाः, तथापि कथं तदीयं शास्त्रं अत्र प्रमाणीकृतं  इति आशङ्क्य आह - ते हीति। ज्ञानादिषु प्रत्येकं अवान्तरभेदः वक्ष्यमाणः अर्थः तस्य ()तन्वान्तरेऽपि प्रसिद्धिकथनं स्तुतिः, तादर्थ्येन कापिलादिमतोपादानं इह उपयोगि इत्यर्थः। तृतीयपादस्य अविरुद्धार्थत्वं निगमयति - नेति। यथावत् इत्यादि व्याचष्टे - यथान्यायमिति।। १९ ।।
अ.१८ शौ.२०
ज्ञानादीनां प्रत्येकं शातव्यं प्रतिज्ञाय, ज्ञानत्रैविध्यार्थं श्लोात्रयं अवतारयति - ज्ञानस्येति। तत्र सात्विकं ज्ञानं उपन्यस्प्रति - सर्वेति। भूतानि - कार्यकारणात्मकानि उपाधिजातानि। अद्वितीयं अखण्डैकरसं प्रत्यगात्मभूतं अबाधितं तत्त्वं ज्ञेयत्वेन विवक्षितं इत्याह - एकमिति। विवक्षितं अव्ययत्वं संक्षिपति - कूटस्थेति। प्रतिदेहं अविभक्तं इति उक्तं व्यनक्ति - विभक्तेष्विति। तत् ज्ञानं इत्यादि व्याकरोति - अद्वैतेति।। २० ।। 
अ.१८ शौ.२१
द्वैतदर्शनान्यपि कानिचित् भवन्ति सत्वनिर्वृत्तानि सम्यञ्चि, इति आशङ्क्य आह - यानीति। तेषां असम्यक्त्वे हेतुं आह - राजसानीति। प्रतिदेहं अन्यत्वेन भिन्नात्मनः येन ज्ञानेन जानाति, तत् ज्ञानं राजसं इति व्याचष्टे - भेदेनेति। पृथक्त्वं पृथग्विधत्वं च पुनरुक्तं इति आशङ्क्य, () हेतुहेतुमत्त्वेन विभागं विवक्षित्वा आह - भिन्नेति। ज्ञानस्य ज्ञानकर्तृत्वं अयुक्तं इति आशङ्क्य, आह - येनेति।। २१ ।।
अ.१८ शौ.२२
सक्तत्वमेव व्यनक्ति - एतावानिति। एकस्मिन् कार्ये ज्ञानस्य सक्तत्वमेव दृष्टान्तेन साधयति - यथेत्यादिना। यत् निर्युक्तिकत्वं, तदंव ज्ञानस्य आभसत्वे कारणं इत्याह - अहैतुक्त्वादिति। स्वरूपतो विषयतश्च आभासत्वं फलतो वा इत्याह - अल्पेति। तामसंज्ञानं उक्तलक्षणं इत्यत्र अनुभवं प्रमाणयति - तामसानां हीति।। २२ ।।
अ.१८ शौ.२३
त्रिविधं कर्म वक्तुं अनन्तरश्लोकत्रयं इत्याह - अथेति। तत्र सात्त्विकं कर्म निरूपयति - नियतमिति।। २३ ।।
अ.१८ शौ.२४
राजसं कर्म निर्दिशति - यत्त्विति। फलप्रेप्सुना कर्त्रा यत् कर्म क्रियते, तत्  राजसं इति उत्तरत्र संबन्धः। तत्त्वज्ञानवता निरंहङ्कारेण, साहङ्कारेण तु अज्ञेन क्रियत कर्म इति विवक्षां वारयति - साहङ्कारेणोति। तत्त्वाज्ञानवता निरहङ्कारेण कृतं कर्म अपेक्ष्य, साहङ्कारेण अज्ञेन कृतं एतत् कर्म इति ऩ विवक्ष्यते चेन् तर्हि किं अत्र विवक्षितम् ॽ इति पृच्छति - किं तर्हि इति। यो हि दुरितरहितः श्रोत्रियः ()लाकात् अनपेतः तस्य यत् अहङ्कारवर्जितं कर्म, तदपेक्षया इदं साहङ्कारेण कृतं कर्म इति उक्तम् इत्याह - लौकिकेति। ननु तत्त्वज्ञानवतः निरहङ्कारस्य कर्मकर्तृत्वम् अपेक्ष्य माहङ्कारेण इत्यादि किं न इष्यतेॽ तत्र आह - यो हीति। ()विशेषणान्तरवशादेव तत्त्वविदः निवारितत्वात् न तदपेक्षं ()दं विशेषणं इत्यर्थः। साहङ्कारस्यैव राजसे कर्मणि कर्तृत्वं इत्येतत् कैमुतिकन्यायेन साधयति - सात्त्विकस्येति। ननु आत्मविदः अन्यस्य निरहङ्कारत्वायोगात् कथं तदपेक्षया साहङ्कारेण इति उक्तम् ॽ तत्र आह - लोक इति।। २४ ।। 
अ.१८ शौ.२५ 
संप्रति तापसं कर्म उदाहरति - अनुबन्वमित्यादिना ।। २५ ।। 
अ.१८ शौ.२६
इदानी कर्तृत्रैविध्यं ब्रुवन् आदौ सात्त्विकं कर्तारं दर्शयति - मुक्तेति। साङ्गो नाम फलाभिसन्धिर्वा कर्तृत्वाभिमानो वा। नाहंवदनशोलः - कर्ता अहमिति वदनशीलः न भवति इत्यर्थः। धारणं - धेर्यम्। क्रियमाणस्य कर्मणः यदि फलानभिसन्धिः, तर्हि न अनुष्ठानविश्रंभः संभवेत् , इति आशङ्क्य आह - केवलमिति। फलरागादिता इति आदिशब्देन कर्मरागः गृह्यते। अयुक्तः इति छेदः।। २६ ।।
अ.१८ शौ.२७
राजसं कर्तारं कथयति - रागीति। कमंविषयः रागः, कर्मफलप्रेप्सुरिति फलरागस्य पृथक् कथनात् । स्वाभिप्रायाप्रकटोकरणपूर्वकं परपीडनं परविच्छेदनं तेन स्वार्थपरः इत्यर्थः।। २७ ।। 
अ.१८ शौ.२८
दोर्घं सूत्रयितुं शीलं अस्य इति व्युत्पत्तिं गृहीत्वा विवक्षितं अर्थ आह - कर्तव्यानामिति। एवं क्रियमाणे सति अनिष्टं इदं कथञ्चित् आपद्येत; यदा पुनः एवं क्रियते तदा तु अनिष्टमेव संभावनोपनीतं इति चिन्तापरंपरायां मन्थरप्रवृत्तिः इत्यर्थः। तदेव स्पष्टयति - यदद्येति।। २८ ।।
अ.१८ शौ.२९
ज्ञानादीनां प्रत्येकं त्रैविध्यं उक्त्वा, वृत्तिमत्त्याः बुद्धेः तदूवृत्तेश्च धृत्याख्यायाः त्रंविध्यं सूचयति - बुद्धेरिति। ()सूत्रविवरणं प्रति जानीते - प्रोच्यमानमिति। अर्जुंनस्य वनञ्जयत्वं व्युत्पादयति - दिगिति ।। २९ ।।
अ.१८ शौ.३०
तत्रादौ सात्त्विकी बुद्धि निदिशति - प्रवृत्तिं चेति। प्रवृत्तिः आचरणमात्रं अनाचरणमात्रं च निवृत्तिः इति किं न इष्यतेॽ तत्र आह - बन्धेति। यस्मिन् वाक्ये बन्धमोक्षौ उच्यते, तस्मिन्नेव प्रवृत्तिनिवृत्त्याोः उक्तत्वात् , कर्ममार्गस्य बन्धहेतुत्वातु, मोक्षहेतुत्वाच्च संन्यासमार्गस्य, तावेव अत्र  ग्राह्यौ इत्यर्थः। करणाकरणयोः निर्विषयत्वायागात् विषयापेक्षां अवतार्य योग्यं विषयं निर्दिशति - कस्येति। अनिष्टसाधनं भयं, इष्टसाधनं अभयं इति विभजते -भयेति। बन्धादिमात्रज्ञानस्य बुद्ध्यन्तरेऽपि सम्भवात् विशेषणम् । ननु बुद्दिशब्दितस्य ज्ञानस्य ()प्रागेव त्रैविध्यप्रतिपादनात् किमिति बुद्धेः इदानीं त्रैविध्यं प्रतिज्ञाय व्युत्पाद्यतैॽ तत्र आह - ज्ञानमिति। तहिं ज्ञानेन गतत्वात् न पुनः धृतिः व्युत्पादनीया इति आशंक्य आह - धृतिरपीति। विशेषशब्देन ज्ञानात् व्यावृत्तिः इष्टा।।  ३० ।। 
अ.१८ शौ.३१
कार्याकार्ययोः धर्माघर्माभ्यां पौनरुक्त्यं परिहरति - पूर्वोक्ते इति। पूर्वश्लोके कार्याकार्यशब्दाभ्यां दृष्टादृष्टार्थानां कर्मणां करणाकरणे निर्दिष्टे। तयोरेव अत्र ग्रहणात् न धर्माधर्माभ्यां पूर्वपर्यायाभ्यां गतार्थता इति अर्थः। या (सा) बुद्धिः, यया बुद्ध्या बोद्धा निर्णयेन न जानाति इत्यर्थः।। ३१ ।। 
अ.१८ शौ.३२
()धर्मशब्दो नमुम्सकलिङगोऽपि इति अभिप्रेत्य धर्मं इति उक्तम् । तमसावृता अविवेकेन वेष्टिता इत्यर्थः। कार्याकार्यादीन् उक्तान् अनुक्तांश्च संग्रहीतुं सर्वार्थान् इत्युक्तम् । तत् व्याचष्टे - सर्वानेवेति। विपरीतांश्चेति चवारं ()अवधारणे गृहीत्वा विपरीतानेव इत्युक्तम् ।। ३२ ।।
अ.१८ शौ.३३
इदनीं धृतित्रैविध्यं व्युत्पिपादयिषुः आदौ सात्विकीं धृतिं व्युत्पादयति - धृत्येति। निदिष्टानां चेष्टानां कथं धृत्या धारणम् ॽ तत्र आह - ताः इति। तदेव अनुभवेन साधयति - धृत्या हीति। ध्रियते अनया इति धृतिः - यत्नविशेषः तया धृत्या धार्यमाणाः मथोपदिष्टा चेष्टाः शास्त्रं अतिक्रम्य न अर्थान्तरकावगाहिन्यः भवन्ति इति अर्थः। धृतिमेव समाध्यविनाभूतत्वेन विशिनष्टि - योगेनेति। ननु धृतेः नियमेन समाध्यनुतत्वं कथं उक्तक्रियाधारणोपयोगीॽ इति आशङ्क्य आह - एतदिति। उक्तक्रिंयाः धारयमाणो योगेन ब्रह्मणि समाधानेन ऐकाग्र्येण अव्यभिचारिण्या अविनाभूतया धृत्या धारयति । अन्यथा ()तदविनाभावाभावे नियमेन तद्धारणासिद्धेः इत्यर्थः।। ३३ ।।  
अ.१८ शौ.३४
राजसीं धृतिं दर्शयति - यया त्विति। तेषां धारणप्रकारं अभिनयति - मनसीति। फलाकांक्षीति कस्य विशेषणम् ॽ तत्र आह - यः पुरुष इति ।। ३४ ।। 
अ.१८ शौ.३५ 
तमासीं धृतिं व्याचष्टे - ययेति। शोकं - प्रियवियोगनिमित्तं सन्तापम्। विषण्णतां - इन्द्रियाणां ग्लातिम् । विषयसेवा कुमार्गप्रवृत्तेः उपलक्षणं उक्तम् । स्वप्तादि मदान्तं सर्वमेव कर्तव्यतया आत्मनः बहु मन्यमानः - मनसि नित्यमेव कुर्वन् दुर्मेधाः न विमुञ्चति, किन्तु धारयत्येव इति योजना ।। ३५ ।। 
अ.१८ शौ.३६
वृत्तं अनूद्य अनन्तरश्लोकतात्पर्यं आह - गुणेत्यादिना। ()क्रियाकारकाणां गुणतः त्रैविध्योक्त्यनन्तरं फलस्य सुखस्य त्रैविध्याकत्यवसरे सति, इति आह - इदानीमिति। हेयोपादेयभेदार्थं त्रैविध्यम् । समाधानं - ऐकाग्र्यं मम वचनात् इति शेषः। ()यत्र इति उभयत्र संबध्यते। तत् त्रिविधं सुखमिति पूर्वण संबन्धः।। ३६ ।।
अ.१८ शौ.३७
तत्र सात्त्विकं सुखं आदेयत्वेन दर्शयति - यत्तदिति। प्रथमसन्निपातं विभजते - ज्ञानेति। कुतः तस्य दुःखात्मकत्वम् ॽ तत्र आह - अत्यन्तेति। दुःखात्मकत्वे दृष्टान्तं आह - विषमिवेति। ज्ञानादिपरिपाकावस्था परिणामः, () तस्मिन् सति ततो जातं इति योजना। तत्रैव हेत्वन्तरं आह - आत्मन इति। आत्मबुद्धिशब्दस्य अर्थान्तरं आह - आत्मविषयेति। अन्तःकरणनैर्मल्याद्वा सम्यग्ज्ञानप्रकर्षाद्वा जातत्वात् इति तच्छब्दार्थः।। ३७ ।।
अ.१८ शौ.३८
राजसं सुखं हेयत्वाय कथयति - विषयेति। बलं - सङ्घातसामर्थ्य, वीर्यं - पराक्रमकृतं यशः, रूपं - शरी रसौन्दर्य, प्रज्ञा - श्रुताथंग्रहणसामर्थ्यं, मेधा - गृहीतार्थस्य अविस्मरणेन घारणशक्तिः, धनं - गोहिरण्यादि, उत्साहस्तु - कार्यं प्रति उपक्रमादिः, एतेषां नाशकत्वात् वैषयिकं सुखं विषसमं इति अर्थः। तत्रैव हेत्वन्तरं आह - अधर्मेति।। ३८ ।। 
अ.१८ शौ.३९
तामसं सुखं त्यागार्थमेव उदाहरति - यदग्रे चेति। अनुबन्धशब्दार्थ आह - अवसानेति। मोहनं - मोहकरम् । तदुत्पत्तिहेतुं आह - निद्रेति।। ३९ ।।
अ.१८ शौ.४०
क्रियाकारकफलात्मनः संसारस्य प्रत्येकं सात्त्विकादिभेदेन त्रैविध्यं उक्त्वा संसारान्तर्भूतमेव किञ्चित् गुणत्रयास्पृष्टमपि क्वचित् भविष्यति इति आशङ्क्य आह - अथेति। संसारस्य सर्वंस्यैव गुणत्रयसंस्पृष्टत्वं प्रकरणम् । अन्यद्वा अप्राणि इत्यत्र अप्राणिशब्देन ()प्रसिद्ध्या स्थावरादि गृह्यते।। ४० ।। 
अ.१८ शौ.४१
प्रकरणार्थं उपसंहृतं अनुवदति - सर्व इति। तस्य अनेकात्मत्वेन हेयत्वं सूचयति - क्रियेति। निर्गुणात् आत्मनः वैलक्षण्याच्च तस्या हेयता, इति आह - सत्त्वेति। अनर्थत्वाच्च तस्य त्याज्यत्वं, अनर्थत्वं च अविद्याकल्पितत्वेन, अवस्तुनो वस्तुवत् भानात् इत्याह - अविद्येति। न केवलं अष्टदशे संसारो दर्शितः, किन्तु पञ्चदशेऽपीत्याह - वृक्षेति। चकारात् उक्तः संसारः अनुकृष्यते। संसारध्वस्तिसाधनं सम्यक् ज्ञानं च ()तत्रैव उक्तं इत्याह - असङ्गेति। वृत्तं अनूद्य अनन्तरसन्दर्भतात्पर्यं आह - तत्र चेति। उक्तः निवर्तयिषितः संसारः ()सतिसप्तम्या परामृश्यते। सर्वो हि संसारो गुणत्रयात्मकः। न च गुणानां प्रकृत्यात्मकानां संसारकारणीभूतानां निवृत्तिः युक्ता, प्रकृतेः नित्यत्वात् इति आशङ्क्यां, स्वधर्मानुष्ठानात् तत्त्वज्ञानोत्पत्त्या गुणानां अज्ञानात्मकानां निवृत्तिर्यथा भवति, तथा स्वधर्मजातं वक्तव्यं इति उत्तरग्रन्थप्रवृत्तिः इत्यर्थः। तत्तद्वर्णप्रयुक्तधर्मेजातानुपदेशे च उपसंहारप्रकरणप्रकोपः स्यात् , इति आह - सवंश्चेति। उपसंहृते गोताशास्त्रे यद्यपि सर्वो वेदार्थः स्मृत्यर्थश्च सर्वः उपसंहृतः, तथापि मुमुक्षुभिः अनुष्ठेयं अस्ति वक्त्वयं अवशिष्टं इति आशङ्क्य आह - एतावानिति। अनुष्ठेयपरिमाणनिर्धारणवत् उक्तशङ्कानिवर्तनं शास्त्रार्थोपसंहारश्च इति एतत् उभयं चकारार्थः। सप्रति वर्णचतुष्टयस्य अनुष्ठेयं धर्मजातं असङ्कीर्णं इति सूत्रं उपन्यस्यति - ब्राह्मणेति। उपनयनसंस्कारवत्त्वे सति वेदाधिकारित्वं समानं इति त्रयाणां समासकरणम् । इतरेषां असमासे हेतुं आह - शूद्राणां इति। एकजातित्वं उपनयनवजिंतत्वम् । कर्मणां असङ्कोर्णत्वेन व्यवस्थापकं प्रश्नपूर्वकं प्रकटयति - केन इत्यादिना। स्वभावप्रभवैः गुणैः इत्यस्य अथन्तिरं आह - अथवेति। उक्तव्यवस्थायां ()कार्यदर्शनं प्रमाणयति - प्रशान्तीति। स्वभावशब्दस्य अर्थान्तरं आह - अथवेति। ()किमिति गुणाभिव्यक्तेः ()उक्तवासनाधीनत्वम् ॽ तत्र आह - गुणेति। ननु ऩास्ति गुणप्रादुर्भावस्य निष्कारणत्वं, प्रकृतिजैः गुणैः इति प्रकृतेः गुणकारणत्वाभिधानात् , अतः आह - प्त्वमाव इति। वासना कारणं इति ()गुणव्यक्तेः निमित्तकारणत्वं विवक्षितम् । प्रकृतिस्तु उपादान इति भावः। उक्तं उपसंहरति - एवमिति। स्वभावप्रभवैः सत्त्वादिगुणैः ब्राह्मणादीनां कर्माणि प्रविभक्तानि इति उक्तं आक्षिपति - नन्विति। शास्त्रस्य धर्मविभागतोः सत्त्वादिविशेषापेक्षयैव विभागज्ञापकत्वात् उभयत्र विभागहेतुत्वोक्तिः अविरुद्धा इति परिहरति - नैष दोष इति ।। ४१ ।। 
अ.१८ शौ.४२
प्रविभक्तानि कर्माण्येव प्रश्नद्वारा विविच्य दर्शयति - कानीत्यादिना। `अन्तःकरणोपशमः -शमः', दमः - बाह्यकरणोपरतिः इत्यक्तं स्मारयति - यथेति। त्रिविधं तपः सप्तदशे दर्शितं इत्याह - तप इति। शौचमपि बाह्यान्तरभेदेन प्रागेव उक्तं इत्याह - शौचमिति। क्षमा नाम आक्रष्टस्य ताडितस्य वा मनसि विकारराहित्यम् । ज्ञानं - शास्त्रीयपदार्थज्ञानम् । विज्ञानं शास्त्रार्थस्य स्वानुभवायत्तत्वापादनम् । त्रिधा व्याख्यातं स्वभावशब्दार्थ उपेत्य आह - यदुक्तमिति।। ४२ ।।
अ.१८ शौ.४३
शौर्यमिति। शूरस्य भावः विक्रमः - बलवत्तरानपि प्रहर्तुम् प्रवृत्तिः। प्रागल्भ्यं - परैः अघर्षणोयत्वम् । महत्यामपि विपदि देहेन्द्रियोत्तंभनी चित्तवृत्तिः धृतिः इति व्याचष्टे - सर्वावस्थास्विति। दक्षस्य भावमेव विभजते - सहसेति। स्वभावस्तु पूर्ववत् ।। ४३ ।। 
अ.१८ शौ.४४
वैश्यशूद्रयोः कर्म विवक्षया अनुवदति - कृषीति। स्पष्टार्थः ।। ४४ ।। 
अ.१८ शौ.४५
शमादिपरिचर्यान्तकर्मणां विभज्य उक्तानां अभ्युदयं फलं आदौ उपन्यस्यति - एतेषामिति। स्वभावतः - विहितत्वादेव मोक्षापेक्षां अन्तरेण अऩुष्ठानात् इत्यर्थः। तत्र प्रमाणं आह - वर्णाः इति। शेषशब्देन भुक्तकर्मणः अतिरिक्तं कर्मं अनुश्यशव्दितं उच्यते। प्रत्येकं देशादिभिः विशिष्टशब्दः ()संबध्यते। ()आदिशब्देन `तद्यथा आम्रे फलांर्थे निमिते छायागन्धौ अनूत्पद्येते, एवं धर्मं चर्यमाणं अर्थाः अनूत्पद्यन्ते। न धर्म हानिः भवति।' इति स्मृतिः गृह्यते। इतश्च उक्तानां कर्मणां स्वर्गफलत्वं युक्तं इत्याह पुराणे चेति। उक्तं हि - 
`` यस्तु सम्यक् करोत्येवं गृहस्यः परमं विधिम् ।
तद्वर्णबन्धमुक्तोऽसौ लोकान् आप्नौत्यनुत्तमान् '' इति।
`` यस्त्वेतां नियतां चर्या वान स्थश्चरेन्मुनिः ।
स दहत्यग्निवद्दोषान् जयेल्लोकांश्च शाश्वतान् ।। '' इति।  
`` मोक्षाश्रमो यश्चरते यथोक्तं शुचिः सुसङ्कल्पितबुद्धियुक्तः।
अनिन्धनज्योतिरिव प्रशान्तं स ब्रह्मलोकं श्रयते द्वि जातिः।। '' 
इति च । `` सर्व एते पुण्यलोका भवन्ति'' इति श्रुतिः चकारार्थः। यदि पुनः मोक्षापेक्षया उक्तानि कर्माणि अनुष्ठीयेरन् , तदा मोक्षफलत्वं तेषां सेत्स्यति इत्याह - कारणान्तरादिति। तदेव कारणान्तरं, यत् मोक्षापेक्षया तेषां अनुष्ठानम् । मोक्षोपायेषु शमदिषु सात्त्विकेषु ब्रह्मणधर्मेषु क्षत्रियादीनां अनधिकारात् ब्राह्मणानामेव मोक्षः. न क्षत्रियादीनां, इति आशङ्क्य आह - स्वे स्वे इति। यथा स्वे कर्मणि अभिरतस्य बुद्धिशुद्धिद्वारा ज्ञाननिष्ठयोरयतया प्राप्तज्ञानस्य मोक्षोपपत्तेः ब्रह्मणातिरिक्तस्यापि ज्ञानवतः मुक्तिः इति मत्वा पूर्वाधं व्याचष्टे - स्वे स्वे इत्यादिना। संसिद्धिशब्दस्य मोक्षार्थत्वं गृहीत्वा स्वधर्मनिष्ठत्वभात्रेण तल्लाभे, तादर्थ्येन संन्यासादिविधानानर्थक्यम् इति मन्वानः शङ्कते - किमिति। न तावन्मात्रेण साक्षान्मोक्षः, ज्ञाननिष्ठायोग्यता वा इति परिहरति - नेति। तर्हि कथं स्वधर्मनिष्ठस्य संसिद्धि इति पृत्छति - कथं तर्हि इति। उत्तरार्धेन उत्तरं आह - स्वकर्मेति। तत् श्रृणु -तं प्रकारं एकाग्रचेता भूत्वा श्रुत्वा, अवधारय इत्यर्थः।। ४५ ।। 
अ.१८ शौ.३६
तमेव प्रकारं स्फुटयति - यत इति। यतःशब्दार्थं यस्मात् इत्युक्तं व्यक्तीकरोति - यस्मादिति। प्राणिनां उत्पत्तिः यस्मात् - ईश्वरात् तेषां चेष्टा च यस्मात् अन्तर्यामिणः, येन च सर्वं व्याप्तं, मृदा इव घटादि, कार्यस्य कारणातिरिक्तस्वरूपाभावात् , तं स्वकर्मणा अभ्यर्च्य मानवः संसिद्धिं विन्दति इति संबन्धः। न हि ब्राह्मणादीनां यथोक्तधर्मनिष्ठया साक्षातु मोक्षः लभ्यते, तस्य ज्ञानेकलभ्यत्वात् । किन्तु, तन्निष्ठानां शुद्धबुद्धीनां कर्मसु फलं अपश्यगं ईश्वरप्रसादासादितविवेकवैराग्यवतां संन्यासिनां ज्ञाननिष्ठायोग्यतावातां ज्ञानप्राप्त्या मुक्तिः इति अभिप्रेत्य आह - केवलमिति।। ४६ ।।
अ.१८ शौ.४७
स्वधर्मानुष्ठानस्य बुद्धिशुद्ध्यादिद्वारा मोक्षवसायित्वात् ,  तदनुष्ठानं आवश्यकं इत्याह - यत इति। ननु युद्धादिलक्षणं स्वधर्मं कुर्वन्नपि हिंसाधीनं पापं प्राप्नोति तत् कयं स्वधर्मः श्रेयान् इतिॽ तत्र आह - स्वभावेति। स्वकोयं वर्णाश्रमं निमित्तीकृत्य विहितं स्वभावजं इति अधस्तात् उक्तं इत्याह - यदुक्तमिति। ()विग्रहात्मकमपि विहितं कर्म कुर्वन् पापं न आप्नोति इति अत्र दृष्टान्तं आह - ययेति।। ४७ ।।
अ.१८ शौ.४८
इतश्च विहितं कर्म दोषवदपि कर्तव्यं, प्रकारान्तरासंभवात् , इति उक्तानुवादपूर्वकं कथयति - स्वप्तावेत्यादिना। न हि कृमिः विषजः विषनिमित्तं मरर्ण प्रतिपद्यते। तथा अयं आधकृतः पुरुषः दोषवदपि विहितं कर्म कुर्वन् पापं न आप्नोति इति उक्तं इत्यर्थः। तर्हि दोपरहितमेव भिक्षाटनादि सर्वैः अनुष्ठीयताम् । अतः न पापप्राप्त्याशङ्का इति आशङ्क्य आह - परेति। उक्तं इति अनुवर्तते। तर्हि पापप्राप्तिशङ्कां परिहर्तुं अकर्मनिष्ठत्थमेव सर्वेषां स्यात् इति आशङ्क्य, ज्ञानाभाहात् नैवं इत्याह - अनात्मज्ञ इति। पूर्ववन् अत्रापि संबन्धः। प्र शरान्तरासंंभवकृतं फलं आह - अत इति । सह जायते इति सहजं - स्वभावनियतं नित्यं कर्म। तत् विहितत्वात् ऩिर्देषमपि हिंसात्मकतया सदोषं इत्यत्र हेतुं आह - त्रिगुणेति। सत्त्वादिगुणवयारब्धतया हिंसादि दोषवदपि कर्म विहितं अत्याज्यं इत्यर्थः। कर्मणां दोषवत्त्वं प्रपञ्चयति - सर्वेति। आरम्भशब्दस्य कर्मव्युत्पत्त्या स्वपरसर्वकर्मार्थत्वे कर्मणां प्रकृतत्वं हेतुं आह - प्रकरणादिति। दोषेण इत्यादि व्याचष्ठे - ये केचिदिति। ते सर्वे दोषेण आवृताः इति सम्बन्धः। सर्वकर्मणां दोषावृतत्वे हिशब्दोपात्तं यस्मात् इत्युक्तं हेतुमेव अभिनयति - त्रिगुणात्मकत्वमिति। स्वभावनियतस्य कर्मणः दोषवत्त्वात् , तत्त्यागद्वारा परधर्म आतिष्ठमानस्यापि नैव दोषात् विमोकः सम्भवति। न च परधर्मः अऩुष्ठातुं शक्यते भयावहत्वात् । न च तर्हि कर्मणः अशेषतः अननुष्ठानमेव, अज्ञस्य अशेषकर्मत्यागायोगात् । अतः सहजं कर्म सदोषमपि न त्याज्यम् इति वाक्यर्थं आह - सहसस्येति। 
सहजं कर्म सदोषमपि न त्यजेत् इत्यत्र विचारं अवतारयति - किमिति। ()न हि कश्चिदिति न्यायात् इति शेषः। दोषः - विहितनित्यत्यागे प्रत्यवायः। सन्दिग्धस्य सप्रयोजनस्य विचार्यत्वात् , उक्ते सन्देहे प्रयोजनं पृच्छति - किं चात इति। तत्र आद्यं अऩूद्य फलं दर्शयति - यदीति। अशक्यार्थानुष्ठानस्य गुणत्वेन प्रसिद्धत्वात् । प्रसिद्धं हि महोदधिं अगस्त्यस्य चुलुकीकृत्य पिबतो गुणवत्त्वम् । तदाह - एवं तर्हि इति। अशेषकर्मत्यागस्य गुणवत्त्वेऽपि प्रागुक्तन्यायेन तदयोगात् तस्य अशक्यानुष्ठानता इति शह्कते - सत्यमिति। चोद्यमेव विवृण्वन् आद्यं विभजते - किमिति। सत्त्वादिगुणवत् आत्मनः नित्यप्रचनितत्वेन अशेषतः तेन न कर्मं त्यक्तुं शक्यम् ; नापि ()रूपविज्ञानवेदनासंज्ञासंस्कारसज्ञानां क्षणध्वंसिनां स्कन्धानां इव क्रियाकारकभेदाभावात् कारकस्यैव आत्मनः क्रियात्वं इत्युक्ते कर्म अशेषतः त्यक्तुं शक्यम् , उभयत्रापि स्वभावभङ्गात् इत्याह - उभयथेति। 
पक्षद्वयानुरोधेन अशेषकर्मत्यागथोगे, वैशिषिकः चोदयति - अथेति। कदाचित् आत्मा सक्रियः, निष्क्रियश्च कदाचित् , इति स्थिते फलितं आह - तत्रेति। उक्तमेव पक्षं पूर्वोक्तिपक्षद्वयात् विशेपदर्शनेन विशदयति - अयं त्विति। आगमापायित्वे क्रियायाः, तद्वतः द्रव्यस्य कथं स्थाथिताॽ इति अशङ्क्य, आह - शुद्धमिति। क्रियाशक्तिमत्त्वेऽपि क्रियावत्त्वाभ वे कथं कारकत्वम् ॽ क्रियां कुर्वत् कारणं कारकं इति अभ्युपगभात् इथि आशङ्क्य, आह - तदेवेति। क्रियाशक्तिमदेव कारकं न क्रियाधिकरणं, ()परस्पराश्रयात् इत्यर्थः। वैशेषिकपक्षे दोषाभावात् अस्ति सर्वैः स्वीकार्यता इति उपसंहरति - इत्यस्मिन्निति। भगवन्मतानुसारित्वाभावात् अस्य पक्षस्य त्याज्यता इति दूषयति - अयमेवेति। भगवन्प्रताननुसारित्वं अस्य अथार्माणकं इति शह्कते - कथमिति । भगवद्वचनं उदाहरन् परपक्षस्य तदनुगुणत्वाभावं आह - यत इति। परेषामपि मतं एतदनुगुणमेव किं न स्यात् इति आशङ्क्य, आह - काणादानां हीति। भगवन्मतानुगुणत्वाभावेऽपि न्यायानुगुणत्वेन दोषरहितं काणादानां मतं उपादेयमेव तर्हि काणादमतविरोधात् उपेक्ष्यते भगवन्मतं इति शह्क्तते - अभागवतत्वेऽपि इति। न्यायवत्त्वं असिद्धं इति दूषयति - उच्यत इति। सर्वप्रमाणानुसारिणः मतस्य न तद्विरोधिता इति आक्षिपति - कथमिति। वैशेषिकमतस्य सर्वप्रमाणविरोधं प्रकटयन् आदौ तन्मतं अनुवदति -यदीति। असतः जन्म, सतश्च नाशः इति स्थिते फलितं आह - तथा चेति। उक्तमेव वाक्यं व्याकरोति - अभाव इति । सदेव असत्त्वं आपद्यते इत्युक्तं व्याचष्टे - भावश्चेति। इति मतमिति शेषः। तत्रैव अभ्युगमान्तरं आह - तत्रेति। प्रकृतं मतं ()सप्तम्यर्थः। इति अभ्युपगम्यत्रे इति शेषः। परकोयं अभ्युपगमं दूषयति - न चेति। एवमिति - परपरिभाषानुसारेण इत्यर्थः। अदर्शनात् - उत्पत्तेः अपेक्षायाश्च इति शेषः। 
कथं तर्हित्वन्मतेऽपि घटादीतां कारणापेक्षाणां उत्पत्तिः, न हि भावातां कारणापेक्षा उत्पत्तिर्वा युक्ता, इति तत्राह - भावेति। धटादीनां अस्मात्पक्षे प्रागपि कारणात्मना सतामेव अव्यक्तनामरूपाणां अभिव्यक्तिसामग्रीं अपेक्ष्य पृथक् अभिव्यक्तिसंभवात् न किञ्चित् अवद्यं इत्यर्थः। असत्कार्यवादे दोषान्तरं आह - किञ्चेति। परमते मानमेयव्यवहारे क्वचिदपि विश्वासः न कस्यचित् इत्यत्र हेतुमाह - सत्सदेवेति। न हि सत् तथैव इति निश्चितं, तस्यैव पुनः असत्त्वप्राप्तेः इष्टत्वात्, न च असत् तथैवेति मिश्चयः, तस्यैव सत्त्वाप्राप्तेः उपगमात् । अतः यत् मानेन सत् असद्वा निर्णीतं तत् तथेति विश्वासाभावात् मानवैफल्य इत्यर्थः। इतश्च असत्क र्यवादः न युक्तिमान् इत्याह - किञ्चेति। तदेव हेत्वन्तरं स्फोरयितुं परमतं अनुवदति - उत्पद्यत इतीति। परकीयं वचनमेव व्याचष्टे - प्रागिति। संबद्धं सत् इति अनेन कारणसंबन्धे सति कार्यस्य सत्तासंबन्धः भवति इति उक्तम्। तदेव स्फुटयति - कारणेति। परमतमेव अनुभाष्य दुषयति - तत्रेति। कार्यस्य असतोऽपि कारणं संभवति। तस्य च कार्येण सम्बन्धः सिद्ध्यति इति आशङ्क्य आह - न हीति। असत्त्वादेव असतः संबन्धाभावे करणस्य सतीऽपि न तेन संबन्धः अनुमातुं शक्यते; सदसतोः सम्बन्धाभावात् इत्यर्थः। कार्यस्य अत्यन्तासत्त्वानभ्युपगमात् कारणसंबन्धः स्यात् इति शङ्कते - नन्विति। सतामेव द्व्यणुकादीनां कारणसंबन्धं शङ्कितं दूषयति - न संबन्धादिति। अनभ्युपगममेव विशदयति - नहीति। सदेव कारणं कार्याकारं आपद्य कार्यव्यवहारं निर्वहति इति अभ्युपगमात् नास्ति सम्बन्धानुपपत्तिः इति आशङ्क्य अपराद्वान्तात् मैवं इत्याह - न चेति। कार्यस्य कारणसम्बन्धात् पूर्वं सत्त्वाभावे परिशेषसिद्धं अर्थं दर्शयति - ततश्चेति। तत्र च अनुपपत्तिः उक्ता इति शेषः। संबन्धिनोः सदसतोरेव असंयोगेऽपि समवायः सदसतोः सम्भवेत् इति, तस्य नित्यत्वात् अन्यरसंबन्धाभावेऽपि स्थितेः आवश्यकत्वात् इति शङ्कते - नन्विति। सदसतोः मिथः संबन्धस्य अदृष्टत्वात् न इति निराचष्टे - न वन्ध्येति। घटादिप्रागभावस्य अत्यन्ताभावत्वाभावात् वन्ध्यापुत्रादिविलक्षणतया स्वकारणसंबन्धः सिध्यति इति आशङ्क्य आह - घटादेरिति। उभयत्र अभावस्वभावाविशेषेऽपि, कस्याचित् कारणसंबन्धः, न इतरस्य, इति विशेषे, हेत्वभावात्  न प्रागभावस्य कारणसंबन्धः संभवति इत्यर्थः। घटादिप्रागभावस्य सप्रतियोगिकत्वं, वन्ध्यापुत्रादेः नैवं इति विशेषं आशङ्क्य दूषयति - एकस्येति। प्रागभावस्येव प्रध्वंसाभावादेरपि सप्रतियोगिकत्वाविशेषे स्वकारणेन संबन्धाविशेषः स्यात् इत्यर्थः। प्रागभावप्रध्वंसाभागयोः विशेषाभावे फलितं आह - असति चेति। कपालशब्दः धटकारणीभूतमृदवयवविषयः। सर्वः व्यवहारः घटाश्रितः जन्मनाशादिव्यवहारः। प्रध्वंसाभावस्तु घटस्यैव अभावत्वे सत्यपि न घटत्वं आपद्यते । नापि कारणेन संवध्यते। न च उत्पत्त्यादिव्यवहात्योग्यः भवति, इति एतत् अयुक्तं, प्रागभावेन अस्य विशेषाभावात् इत्याह - न त्विति। असमञ्जसं इत्यनेन ()इतिशब्दः संबध्थते। असमञ्चसान्तरं आह - प्रध्वंसादीति। अन्योन्याभावात्यन्ता भावौ अदिपदार्थौ। ()क्कचित् इति देशकालयोः ग्रहणम्। व्यवहारः जन्मादिरेव। प्रागभावः न उत्पत्त्यादिव्यवहारयोग्यः, अभावत्वात् , प्रध्वंसादिवत् इत्यर्थः। प्रागभावस्य घटभावानभ्युपगमात् ()अनुमानं सिद्धसाधनं इति शङ्कते - नन्विति। अभावस्य भाव पत्त्यनभ्युपगमे भावस्यैव भावापत्तिः इति अनिष्टं स्यात् इति दूषयति - भावस्यैवेति। तस्य तदापत्तेः अयोग्यत्वे दृष्टान्तं आह - यथेति। अभावस्य भावापत्तिः अनिष्टा इति दार्ष्टान्तिकं स्पष्टयति - एकदपीति। 
आरम्भवादोक्तं दोषं परिणामवोदेऽपि सञ्चारयति - सांख्यस्येति। धर्मः - परिणामः। असतः अपूर्वपरिणामस्य उत्पत्तेः, सतश्च पूर्वपरिणामस्य नाशात् , असत् असदेव, सच्च सदेव इति व्यवस्या ()अत्राुपि दुर्घटा इत्यर्थः। ननु कार्य कारणात्मना प्रगपि सदेव अव्यक्तं कारकव्यापारात् व्यज्यते। तेन ()व्यक्त्यव्यक्त्योः जन्मनाशव्यवहारात् ()मतान्तरात् विशेषसिद्धिः। तत्र आह - अभिव्यक्तीति। कारकव्यापारात् प्राक् अनभिव्यक्तिवत् अभिव्यक्तेः सत्त्वं असत्त्वं वाॽ सत्त्वे कारकव्यापारवैयर्थ्यात् तद्विषयप्रमाणविरोधः। द्वितोये पक्षान्तरवत् अत्यन्तासतः तन्निर्वर्त्यत्वायोगे स एव दोषः। कारकव्यापारात् ऊर्ध्वं व्यक्तिवत् अव्यक्तेरपि सत्त्वे स एव दोषः। असत्त्वेऽपि सत। असत्त्वानङ्गीकारात् मानमेयव्यवहारे न क्कापि विश्वासः। सत् सदेव, असत् असदेव इति अनिर्धारणात् इत्यर्थः। सांख्यपक्षप्रतिक्षेपन्यायेन पक्षान्तरमपि प्रतिक्षिप्तं इत्याह - एतेनेति। कारणस्यैव कार्यरूपापत्तिः उत्पत्तिः। तस्यैव तद्रूपत्यागेन स्वरूपापत्तिः नाशः इति एतदपि न । पूर्वरूपे स्थिते नष्टे च, परस्य पररूपापत्तेः अनुपपत्तेः। न च प्राप्तं रूपं स्थितेन नष्टेम वा त्यक्तुं शक्यं इत्यर्थः। 
आरंभवादे परिणापवादे च  उत्पत्त्यादिव्यवहारानुपपत्तौ परिशेषायातं दर्शयति - पारिशेष्यादिति। एकस्य अनेकविधविकल्पानुपपत्तिं आशङ्क्य, आह - अविद्ययेति। अस्यापि मतस्य भगवन्मतानुरोधित्वाभावात् अविशिष्टा त्याज्यता इति आशङ्क्य आह - इतीदभिति। उक्तमेव भगवन्मतं विशदयति - सत्प्रत्ययस्येति। सत् एकमेव वस्तु स्यात् इति शेषः। इतरेशं विकारप्रत्ययानां रजतादिधीवत् अर्थव्यभिचारात् , अविद्यया तदेव सद्वस्तु अनेकधा विकल्प्यते इत्याह - व्यभिचाराच्चेति। इति मतं श्लोके दर्शितम् इति संबन्धः। आत्मनश्चेत् अविक्रियत्वं भगवता इष्टं, तर्हि सर्वकर्मपरित्यागोपपत्तेः, सहजस्यापि कर्मणः त्यागसिद्धिः इति शङ्कते - कथमिति। किं कार्यकारणात्मनां गुणानां अकल्पितानां कल्पितानां वा कर्म धर्मत्वेन इष्टम् ॽ द्विधापि निश्शेषकर्मत्यागः विदुषः अविदुषो वाॽ न आद्यः इत्याह - यदीत्यादिना। अविद्यारोपितमेव गुणशब्दितकार्यकारणारोपद्वारा कर्म इति शेषः। द्वितीयं प्रति आह - विद्वांस्त्विति। आरोपशेषवशात् विदुषोऽपि न अशेषकर्मत्यागसिद्धिः इति आशङ्क्य, आह - अविद्येति। तामेव अनुपपत्तिं दृष्टान्तेन स्पष्टयति - न हीति। विदुषः अशेषकर्मत्यागे ()पाञ्चमिकमपि वचः अनुकूलं इत्याह - एवं चेति। अविदुषः सर्वकर्मत्यागायोगे च प्रकृताध्यायस्थमेव वाक्यं अनुगुणं इति आह - स्वे स्वे इति। वाक्यान्तरमपि तत्रैव अर्थे युक्तार्थ इत्याह - स्वकर्मणेति। ।  ४८ ।।
अ.१८ शौ.४९
विदुषः सर्वकर्मत्यागेऽपि, न अविदुषः तथा, इति, उक्तम्। इदानीं उक्तं अनूद्य अनन्तरश्लोकतात्पर्य आह - या च कर्मजेति। चः अवधारणार्थः भिन्नक्रमः, वक्तव्यः इत्यत्र संबध्यते। साधनानि उपदिशन् ऩैष्कर्म्यसिद्धिं व्यपदिशति - असक्तेति। पुत्रादिविषये चेतसः सङ्गाभावेऽपि तस्य अस्वाधीनत्वं आशङ्क्य, आह - जितात्मेति। असक्तिं उक्त्वा स्पृहाभावं वदता पुनरुक्तिः इष्टा इति आशङ्क्य, आह - देहेति। उक्तं अनूद्यतत्फलं लंभयति - य एवमिति। कर्मणां गिर्गतौ हेतुं आह - निष्क्रियेति। सम्यग्ज्ञानार्थत्वेन नैष्कर्म्यासिद्धिशब्दं व्याख्याय अर्थान्तरं आह - नैष्कर्म्यस्येति। प्रकर्षमेव प्रकटयति - कर्मजेति। संन्यासस्य श्रुतिस्मृत्योः सम्यग्दर्शनत्वाप्रसिद्धेः अयुक्तं तादात्म्यं इति आशङ्क्य, पक्षान्तरं आह - तत्पूर्वकेणेति। संन्यासात् नैष्कर्म्यप्राप्तिः इत्यत्र वाक्योप कमानुकूल्यं आह - तथा चेति। । ४९ ।। 
अ.१८ शौ.५०
ज्ञानप्राप्तियोग्यतावतः जातसम्यग्धियः तत्फलप्राप्तौ मुक्तौ उक्तायां, वक्तव्यशेषः नास्ति इति आशङ्क्य, आह - पूर्वोक्तेनेति। ()क्रमाख्यं वस्तु तत् उच्यते। सिद्धिंप्राप्तः इति उक्तमेव कस्मात् अनूद्यतेॽ तत्र आह - तदनुवाद् इति । उत्तरमेव प्रश्नपूर्वकं स्फोरयति - किं तदित्यादिना। ज्ञाननिष्ठाप्राप्तिक्रमस्य विस्तरेण उक्तौ दुर्बोधत्वं आशङ्क्य परिहरति - किमिति। चतुर्थपादस्य पूर्वेण असङ्गतिं आशङ्क्य, आह - यथेति। निष्ठायाः सापेक्षत्वात् प्रतिसंबन्धि प्रतिनिर्देष्टव्यं इत्याह - कस्येति। या ब्रह्मज्ञानस्य परा निष्ठा, सा प्रकृतस्य ज्ञानस्य निष्ठा इत्याह - ब्रह्मेति। तस्य परा निष्ठा न प्रसिद्धा इति कृत्वा साधनानुष्ठानाधीनतया साध्या इति मत्वा पृच्छति - कीदृशीति। प्रसिद्धं आत्मज्ञानं अनुरुध्य ब्रह्मज्ञाननिष्ठा सुज्ञाना इत्याह - यादृशमिति। ()तत्रापि प्रसिद्धिः अप्रसिद्धा इति शङ्कते - कीदृगिति। अर्थेनैव विशेषो हि इति () न्यायेन उत्तरं आह - यादृशः इति। तस्मिन्नपि विप्रतिपत्तेः अप्रसिद्धिं अभिसन्धाय पृच्छति - कीदृशः इति। भगवद्वाक्यानि उपनिषद्वाक्यानि च आश्रित्य परिहरति - यादृशः इति। न जायते म्रियते वेत्यादीनि वाक्यानि। कूटस्थत्वं असङ्गत्वं इत्यादि न्यायः। 
ज्ञानस्य विषयाकारत्वात् , आत्मनश्च अविषयत्वात् अनाकारत्वाच्च तदाकारज्ञानायोगात् , आत्मप्रसिद्धावपि न आत्मज्ञानप्रसिद्धिः इति शङ्कते - नन्विति। आकारवत्त्वं आत्मनः श्रुतिसिद्धं इति सिद्धान्ती शङ्कते - नन्वादित्येति। उक्तवाक्यानां अन्यार्थत्वदर्शनेन पूर्ववादी परिहरति - नेत्यादिना । संग्रहवाक्यं प्रपञ्चयति - द्रव्येति। इतश्च आकारवत्त्वं आत्मनः नास्ति इति आह - अरूपमिति। यत्  आत्मनः विषयत्वाभावात् तद्विषयं ज्ञानं न सम्भवति  इति उक्तं तत् उपपादयति - अविषयत्वाच्चेति। आत्मनः अविषयत्वे श्रुतिं उदाहरति - नेत्यादिना । सन्दृशे - सम्यग्दर्शनविषयत्वाय, अस्य - आत्मनः, रूपं न तिष्ठति इत्यर्थः। ()तदेव करणागोचरत्वेन उपपादयति - नेति। शब्दादिशून्यत्वाच्च आत्मा विषयः न भवति, इत्याह - अशब्दमिति। आत्मनः विषयत्वाकारवत्त्वयोः अभावे फलितं आह - तस्मादिति। ज्ञानस्य आत्माकारत्वाभावे सति आत्मज्ञानमिति व्यपदेशासिद्धिः इति एकदेशा शङ्कते - कथं तर्हीति। का अत्र अनुपपत्तिः इति आशङ्क्य आह - सर्वं हीति। आत्मनोऽपि तर्हि विषयत्वेन ज्ञानस्य तदाकारत्वं स्यात् इति आशङ्क्य आह - निराकारश्चेति। आत्मनो विषयत्वाराहित्यं चकारार्थः। आत्मवत् तज्ज्ञानस्यापि तर्हि निराकारत्वं भविष्यति इत्यत्र आह - ज्ञानेति। ()तच्छब्देन आत्मज्ञानं गृह्यते। तस्य भावना-पौनःपुन्येन अनुसन्धानम् । तस्याः निष्टा - समाप्तिः आत्मसाक्षात्कारदार्ढ्यंम् । न च एतत् सर्वं आत्मनः ज्ञानस्य वा भिराकारत्वे सिध्यति इत्यर्थः। ज्ञानात्मनोः साम्योपन्यासेन सिद्धान्ती समाधत्ते - नेत्यादिना । यथोक्तसाम्यानुसारात् आत्मचैतन्याभासव्याप्ता ज्ञानपरिणामवती बुद्धिः। साभासबुद्धिव्याप्तं मनः साभासमनो व्याप्तानि इन्द्रियाणि। साभासेन्द्रियव्याप्तः स्थूलः देहः। तत्र लौकिकभ्रान्तिं प्रमणयति - अत इति। आत्मदृष्टेः देहमात्रे दृष्टत्वात् , तत्र चैतन्याभासव्याप्तिः इन्द्रियद्वारा कल्प्यते। इन्द्रियेषु च तद्-दृष्टिदर्शनात् चैतन्याभासवत्त्वं मनोद्वारां सिद्ध्यति। मनसि च आत्मदृष्टेः चैतन्याभासवत्त्वं बुद्धिद्वारा लभ्यते। बुद्धौ च आत्मदृष्टेः अज्ञानद्वारा चैतन्याभाससिद्धिः इत्यर्थः। 
देहे लोकिकं आत्मत्वदर्शनं न्याःयाभावात् उपेक्षितं इति आशङ्क्य, आह - देहेति। तथापि कथं इन्द्रियाणां न्यायहीनं आत्मत्वं इष्टम् इत्याशङ्क्य, आह - तथेति। तथापि मनसः यत् आत्मत्वं, तत् न्यायशून्यं इति आशङ्क्य, आग - अन्य इति। बुद्धेः आत्मत्वं अपि न्यायोपेतं इति सूचयति - अन्ये बुद्धीति। देहादौ बुद्ध्यन्ते परं आत्मत्वबुद्धिः, न अन्यत्र, इति ऩियमं वारयति - ततोऽपीति। तत्र हि साभासे अन्तर्यामिणि कारणोपासकानां आत्मत्वधीः अस्ति इत्यर्थः। बुद्ध्यादौ देहान्ते ()लौकिकपरीक्षकाणां  आत्मत्वभ्रान्तौ साधारणं कारणं आह - सर्वत्रेति। आत्मज्ञानस्य लोकिकपरीक्षकप्रसिद्धत्वादेव विधिविपयत्वमपि परेष्टं परास्तं इत्याह - इत्यत इति। ज्ञानस्य विधेयत्वाभावे, किं कर्तव्यं द्रष्टव्यादिवाक्यैःॽ इति आशङ्क्य, आह - किं तर्हिति। आत्मज्ञानस्य अविधेयत्वे प्रागुक्तं ()अतःशब्दितं हेतुं विवृणोति - अविद्येति। देहेन्द्रियमनोबुद्ध्य व्यक्तेः उपलभ्यमानैः सह उपलभ्यते चैतन्यम्। न अन्यथा तेषां उपलम्भः जडत्वात् इत्यत्र विज्ञानवादिभ्रान्तिं प्रमाणयति - अत एवेति। सर्वं ज्ञेयं ज्ञानव्याप्तमेव ज्ञायते। तेन ज्ञानातिरिक्तं नास्त्येव वस्तु। संमतं हि स्वप्नदृष्टं वस्तु ज्ञानातिरिक्तं नास्ति इथि ते भ्राम्यन्ति इत्यर्थः। ज्ञानस्यापि ज्ञेयत्वात् ज्ञातृ वस्त्वन्तरं एष्टव्यं इति आशङ्क्य, आह - प्रमाणान्तरेति। ज्ञानस्य ()स्वेनैव ज्ञेयत्वोपयमनेन अतिरिक्तप्रमाणनिरपेक्षतां च प्रतिपन्नाः इति संबन्धः। ब्रह्मात्मनि ज्ञानस्य सिद्दत्वेन अविधेयत्वे फलितं आह - तस्मादिति। यत्नः अत्र भावना। ब्रह्मणः तज्ज्ञानस्य च अत्यन्तप्रसिद्धत्वे, कथं ब्रह्मणि अन्यथा प्रथा लौकिकानाम् ॽ इत्यत्र आह - अविद्येति। यथाप्रतिभासं दुर्विज्ञेयत्वादिरूपमेव ब्रह्म किं न स्यात् ॽ तत्र आह - बाह्येति। गुरुप्रसादः - शुश्रूषया तोषितबुद्धेः आचार्यस्य करुणातिरेकादेव `तत्त्वं बुध्यतां' इति निरवग्रहः अनुग्रहः। 
आत्मप्रसादस्तु - अधिगतपदशक्तिवाक्यतात्पर्यस्य श्रौतयुक्त्यनुसन्धानात् आत्मनः मनसः विषयव्यावृत्तस्य, प्रत्यगेकाग्रतया तत्यावण्यं इति विवेकः। आत्मज्ञानस्न आत्मद्वारा प्रसिद्धत्वे वाक्योपक्रमं प्रमाणयति - तथा चेति। आत्मनः निराकारत्वात् तस्मिन् बुद्धः अप्रवृत्तेः सम्यग्ज्ञानानिष्ठा न सुमम्पाद्या इति मत उत्यापयति - केचित्त्विति। बहिर्मुखानां अन्तर्मुखानां वा ब्रह्मणि सम्यक् ज्ञाननिष्ठा दुःसाध्या इति विकल्प्य आद्यं अनूद्य अङ्गीकरोति - सत्यमिति। ()पूर्वपूर्वविशेषणं उत्तरोत्तरविशेषणे हेतुत्वेन योजनीयम् । द्वितीयं दूषयति - तद्विपरीतानामिति। अद्वैतनिष्ठानां द्वैतविपये सम्यग्बुद्धेः अतिश्येन दुःसंपाद्यत्वे हेतुं आह - आत्मेति। तद् व्यतिरेकेण वस्त्वन्तरस्य असत्त्व कथम् ॽ इति आशङ्क्य आह - यथा च इति । अद्वंतमेय वस्तु, द्वैतं तु आविद्यकं, न अन्यया तात्त्विकं इति एतत् एवमेव यया स्यात् तथा उक्तवन्तः वयं तत्र तत्र अध्यायेषु इति योज्ञना। अन्तर्निष्ठानां अद्वैतदर्शिनां द्वैतं नास्ति सद्-बुद्धिः इत्यत्र भगवतोऽपि संमतिं आह - उक्तंचेति। परमतं निराकृत्य प्रकृत उपसंहरन् आत्मनः निराकारत्वे ज्ञानस्य तदालम्बनत्वे किं कारणम् ॽ इति आशङ्क्य आह - तस्मादिति। ननु आत्मा कथञ्चित् सम्यग्ज्ञानक्रियासाध्यश्चेत् तस्य हेयोपादेयान्यतरकोटिनिवेशात् प्राप्तं स्वर्गादिवत् क्रियासाध्यत्वेन अप्रसिद्धत्वम् । न, इत्याह - नहीति। आत्मत्वादेव प्रसिद्धत्वेन प्राप्तत्वात् अनात्मवत् तस्य हेयोपादेयत्वयोः अयोगात् न क्रियासाध्यता इत्यर्थः। आत्मनश्चेत् ऋते क्रियां असिद्धत्वं , तदा सर्वप्रवृत्तीनां अभ्युदयनिःश्रेयसार्थानां आत्मार्थत्वायोगात् अर्थिनः अभावे स्वार्थत्वं अप्रामाणिकं स्यात् इत्याह - अप्रसिद्धे हीति। ननु प्रवृत्तीनां स्वार्थत्वं देहादीनां अन्यतमस्य अर्थित्वेन तादथ्यति, इति आशङ्क्य घटादिवत् अचेतनस्य अर्थित्वायोगात् न एवं इत्याह - न चेति। ननु प्रवुत्तानां फलावसायितया सुखदुःखयोः अन्यतरार्थत्वात् न स्वार्थत्वम् ॽ तत्राह - न चेति। प्रवृत्तीनां सुखदुःखार्थत्वेऽपि तयोः स्वार्थत्वासिद्धेः अथिंत्वेन आत्मा सिध्यति इत्यर्थः।
किञ्च ()सर्वापेक्षान्यायात् आत्मावगत्यवसानः सर्वः व्यवहारः न च आत्मनि अप्रसिद्धे यज्ञादिव्यवहारस्य तज्ज्ञानार्थत्वं, तेन आत्मप्रसिद्धिः एष्टव्या इत्याह - आत्मेति। ननु आत्मा अप्रसिद्धेऽपि प्रमाणद्वारा प्रसिध्यति। यत् सिध्यति, तत् प्रमाणादेव इति न्यायात् । तत्राह - तस्मादिति। मानमेयादिसर्वव्यवहारस्य आत्मावगत्यत्वोपगमात् प्रागेंव प्रमाणप्रवृत्तेः, आत्मप्रसिद्धेः एष्टव्यत्वात् इत्यर्थः। आत्मावगतेः एवं स्वाभाविकत्वे विवेकवतां आगेपनिवृत्त्या ज्ञाननिष्ठा सुप्रसिद्धा इति उपसंहरति - इत्यात्मेति। ननु अनाकारामेव अनुमिमीमहे बुद्धिं इति वदतां अनाकारं ()अप्रत्यक्षं इच्छतां प्राक् अर्थावगतेः अप्रसिद्धमेव ज्ञानम् ॽ न, इत्याह - येषामिति। सुखादिवत् ऩित्यानुभवगम्यं ज्ञानं न अनुमेयं विषयावगत्या तदनुमितौ इतरेतराश्रयात् इति भावः। इतश्च ज्ञानं प्रसिद्धं, अन्यथा तत्र जिज्ञासाप्रसङ्गात् । न च ज्ञाने जिज्ञासा प्रसिद्धा। प्रसिद्धे च तदयोगात् , इत्याह - जिज्ञासेति। तदेव प्रपञ्चयति - अप्रसिद्धं चेदिति। दृष्टान्तमेव व्याचष्टे - यथेचि ! दार्ष्टान्तिकं विवृणोति - तथेति। इष्टापत्तिं निराचष्टे - न चेति। ज्ञानस्य ज्ञानान्तरेण ज्ञेयत्वं एतच्छब्दार्थः। अनवस्थापत्तेः इत्यर्थः। ज्ञाने जिज्ञासानुपपत्तौ फलितं आह - अत इति। प्रसिद्धेऽपि, ज्ञाने, ज्ञातरि आत्मनि किं आयातम् ॽ तदाह - ज्ञातापीति। ज्ञानस्य, विना ज्ञातारं, अपर्यवसानात् इत्यर्थः। ज्ञानस्य प्रसिद्धत्वे तव भावनापर्यायः विधिः नास्ति इत्याह - तस्मादिति। कुत्र तर्हि प्रयत्नाख्या भावना इति आशङ्क्य, आह - किं त्विति। अविषये निराकारे च आत्मनि ज्ञाननिष्ठायाः दुस्सम्पाद्यत्वाभावे फलितं निगमयति - तस्मादिति।। ५० ।।  
अ.१८ शौ.५१
ब्रह्मज्ञानस्य परां निष्ठां प्रतिष्ठापितां अनूद्य श्लोकान्तरं पृच्छति सेयमिति। या इयं ब्रह्मज्ञानस्य परा निष्ठा - समारोपितातद्धर्मनिवृत्तिद्वारा ब्रह्मणि परिसमाप्तिः ज्ञानसन्तानरूपा उच्यते, सा कार्या सुसंपाद्या इति यत् उक्तं तत् कथं केन  उपायेनॽ इति प्रश्नार्थः। पृष्टं ()उपायभेदं उदाहरति - बुद्ध्येति। अध्यवसायः - ब्रह्मात्मत्वनिश्चयः। मायारहितत्वं - संशयविपर्ययशून्यत्वम् । शब्दादिसामस्तविषयत्यागे देहस्थितिरपि दुःस्था स्यात् इति आशङ्क्य, आह - सामर्थ्यादिति। विषयमात्रत्यागे देहस्थित्यनुपपत्तेः ज्ञाननिष्ठाऽसिद्धिप्रसङ्गात् इत्यर्थः। देहस्थित्यथंवेन अनुज्ञातेषु अर्थेषु प्राप्तं रागादि ज्ञाननिष्ठाप्रतिबन्धकं व्युदस्यति - शरीरेति। परित्यज्य विविक्ततेवी स्यात् इति ()संबन्धः।। ५१ ।। 
अ.१८ शौ.५२
बुद्-धेः वैशाग्द्यं यत्नेन कार्यं करणनियमनं, देहस्थितिहेत्वतिरिक्तविषयत्यागः, देहस्थित्यर्थेष्वपि तेषु रागदूवेषवर्जनं, उपायभेदे सिदूधे, सन्ति उपायान्तराण्यपि यत्नसाध्यानि इत्याह - तत इति । चित्तैकाग्र्यप्रसादार्यं विविक्तसेवित्वं व्याकरोति - अरण्येति। निद्रादिदोषनिवृत्त्यर्थ लघ्वाशित्वं विशदयति - लध्विति। लघु - परिमितं हितं मेध्यं च अशितुं शीलं अस्य इति तथा उच्यते । विशेषणयोः तात्पर्यं विवृणोति - विविक्तेति। निद्रादीति आदिशब्दात् आलस्यप्रमादादयः बुद्धिविक्षेपकाः विवक्षिताः। वक्ष्यमाणध्यानयोगयोः उपायत्वेन विशेषणान्तरं विभजते - वाक् चेति। वागादिसंयमस्य आवश्यकत्वद्योंतनार्थं स्यात् इत्युक्तम्। संयतवागादिकरणग्रामस्य अनायासेन कर्तव्यं उपदिशति - एवमिति। मन्त्रजपादि इति आदिपदेन प्रदक्षिणप्रणामादयः ध्यानयोगप्रतिबन्धकाः गृहीताः उक्तयोरेव ध्यानयोगयोः उपायत्वेन उक्तं विरागभावं विभजते - दृष्टेति। सम्यक्त्वमेव व्यनक्ति - नित्यमिति।। ५२ ।।  
अ.१८ शौ.५३
ज्ञाननिष्ठस्य यतेः विशेषणान्तरं समुच्चितोति - किं चेति। नित्यं ध्यानयोगपरत्वे समुच्चितं कारणान्तरं विवृणोति - अहङ्करणमिति। सामर्थ्यमात्रे बलशब्दात् उपलभ्यमाने किमिति विशेषवचनम् ॽ इति आशङ्क्य आह - त्वाभाविकत्वेनेति। उक्ते अर्थं मानं आह - हृष्ट इति। वैराग्यशब्देन लब्धस्यपि कामत्यागस्य पुनः वचन प्रकृष्टत्वख्षीर्पवार्थम् । अहङ्कासदित्यागे परिग्रहप्राप्त्यभावात् तत्त्यागोक्तिः अयुक्ता इति आशङ्क्य, आह - इन्द्रियेति। परिग्रहाभावे मप्तत्वविपयाभावात् निर्ममत्वं कथम् ॽ इति  आशङ्क्य, आह - देहेति। अहङ्कारममकारयोः अभावेन प्राप्तां अन्ताःकरणोपरतिं अनुवदति - अत एवेति। उक्तं अनूद्य जीुन्नेव असौ ब्रह्मोभवति इति फलितं आह - यः संहृतेति। ज्ञाननिष्ठपदात् ऊर्ध्वं ()सशब्दो द्रष्टव्यः। ब्रह्मणः भवनं अनुसन्धानपरिपाकपर्यन्तं साक्षात्करणं तदथं इति यावत् ।। ५३ ।।
अ.१८ शौ.५४
अपेक्षितं पूरयन् उत्तरश्लोकं अवतारयति - अनेनेति। `बुद्ध्या विशुद्धया' इत्यादिः अत्र क्रमः ब्रह्मप्राप्तः जीवन्नेव निवृत्ताशेषानर्थः निरतिशयानन्दं ब्रह्म आत्मत्वेन अनुभवन् इत्यर्थः। अध्यात्मं - प्रत्यगात्मा, तस्मिन् प्रसादः - सर्वानर्थनिवृत्त्या परमानन्दाविभविः, सः लब्धो येन जोवन्मुक्तेन, सः तथा। न शोचतोत्यादौ तात्पर्यं आह - ब्रह्मभूतस्येति। प्राप्तव्यपरिहार्याभावनिश्चयात् इत्यर्थः। स्वभावानुवादं उपपादयति - न हीति। तस्य अप्राप्तविषयाभावात् नापि परिहार्यापहारप्रयुक्तः शोकः, परिहर्यास्यैव अभावात् इत्यर्थः। पाठान्तरे तु, रमणीयं प्राप्य न प्रमोदते तदभावात् इत्यर्थः। विवक्षितं समदर्शनं विशदयति - आत्मेति। ननु सर्वेषु भूतेषु आत्मनः समस्य निर्विशेषस्य दर्शनं अत्र अभिप्रतं किं न इष्यतेॽ तत्र आह - नात्मेति। उक्तविशेषणवतः जीवन्मुक्तस्य ज्ञाननिष्ठा प्रागुक्तक्रमेण प्राप्ता सुप्रतिष्ठिता भवति इत्याह - एवंभूतः इति। श्रवणमननिदिध्यासनवतः शमादियुक्तस्य अभ्यस्तैः श्रवणादिभिः ब्रह्मात्मनि अपरोक्षं मोक्षफलं ज्ञानं सिद्ध्यति इत्यर्थः। ()आर्तादिभक्तत्रयापेक्षया ज्ञानलक्षणा भक्तिः चतुर्थी इत्युक्ता। तत्र सप्तमस्थवाक्यं अनुकूलयति - चतुर्विधा इति।। ५४ ।। 
अ.१८h शौ.५५
  ननु समाधिसाध्येन परमभक्त्यात्मकेन ज्ञानेन किं अपूर्वं अवाप्यते? तत्र आह - तत इति। भक्त्या समाधिजन्यया मां ब्रह्म आभिमुख्येन प्रत्यक्तया जानाति व्याप्नोति इत्यर्थः। तदेव ज्ञानं भक्तिपराधीनं विवृणोति - यावानिति। आकाशकल्पत्वं अनवच्छिन्नत्वं असङ्गत्वं च। चैतन्यस्य विषयसापेक्षत्वं प्रतिक्षिपति - अद्वैतमिति। ()ये तु द्रव्यबोधात्मत्वं आत्मनः मन्यन्ते, तान् प्रति उक्तं - चैतन्यमात्रेति। आत्मनि ()तन्मात्रेऽपि धर्मान्तरं उपेत्य धर्मधमित्वं प्रत्याह - एकरसमिति। सर्वविक्रियाराहित्योक्त्या कौटस्थ्यं आत्मनः व्यवस्थापयति - अजमिति। उक्तविक्रियाभावे तद्धेत्वज्ञानासंबन्धं हेतुं आह - अभयमिति। तत्त्वज्ञानं अनूद्य तत्कलं विदेहकैवल्यं लम्भयति - तत इति। तत्त्वज्ञानस्य तस्मात् अनन्तरप्रवेशक्रियायाश्च भिन्नत्वं प्राप्तं प्रत्याह - नात्रेति। भिन्नत्वाभावे का गतिः भेदोक्तेः, इति आशङ्क्य, औपचारिकत्वं आह - किं तर्हीति। प्रवेशः इति शेषः। ब्रह्मप्राप्तिरेव फलान्तरं इति आशङ्क्य ब्रह्मात्मनोः भेदाभावात् न ज्ञानातिरिक्ता तत्प्राप्तिः इत्याह - क्षेत्रज्ञं चेति। ज्ञाननिष्ठया परया भक्त्या मां अभिजानाति इत्युक्तम् आक्षिपति - नन्विति। विरुद्धत्वं स्फोरयितुं पृच्छति - कथमिति। विरोधस्फुटीकरणं प्रतिजानीते - उच्यते इति। तत्र ज्ञानस्य उत्पत्तिरेव विषयाभिव्यक्तिः इत्याह - यदेति। एवकारनिरस्यं दर्शयति - न ज्ञानेति। इति आवयोः सिद्धं इति शेषः। ज्ञानस्य उत्पत्तेरेव विषयाभिव्यक्तिंत्वे कथं प्रकृते विरोधधीः इति आशङ्क्य आह - ततश्चेति। विरुद्धमिति शेषः। शङ्कितं विरोधं निरस्यति - नैष दोष इति। उक्तमेव हेतुं प्रपञ्चयति - शास्त्रेति। यो हि शास्त्रानुसारी आचार्योपदेशः, तेन ज्ञानोत्पत्तिः। `आचार्यवान् पुरुषो वेद' इति श्रुतेः। तस्याश्च परिपाकः संशयादिप्रतिबन्धध्वंसः तत्र हेतुभूतं उपदेशस्यैव सहकारिकारणं यत् बुद्धिशुद्ध्यादि, तत् अपेक्ष्य, तस्मादेव उपदेशात् जनितं यत् ऐक्यज्ञानं तस्य कारकभेदबुद्धिनिबन्धनानि यानि सर्वाणि कर्माणि, तेषां संन्यासेन सहितस्य, ()फलरूपेण स्वात्मन्येव सर्वप्रकल्पनारहिते यत् अवस्थानं, सा ज्ञानस्य परा निष्ठा इति व्यवह्रियते प्रामाणिकैः इति अर्थः। यदि यथोक्ता परा ज्ञानष्ठिा, कथं तहिं सा चतुर्थी भक्तिः इति उक्ता? इति, तत्राह - सेममिति। यथोक्तया भक्त्या भगवत्तत्त्वज्ञानं सिद्ध्यति इत्याह - तयेति। तत्त्वज्ञानस्य फलं आह - यदनन्तरमिति। ज्ञाननिष्ठारूपायाः भगवद्भक्तेः तत्त्वज्ञानानतिरेकात् तत्फलस्य च अज्ञाननिवृत्तेः ()तन्मात्रत्वात् भेदोक्तेश्च औपचारिकत्वात् प्रकृतं वाक्यं अविरुद्धं इति उपसंहरति - अत इति। औपदेशिकैक्यज्ञानस्य सर्वकर्मसंन्याससहितस्य स्वरूपावस्थानात्मकस्य परमपुरुषार्थौपयिकत्वं इथि अस्मिन् अर्थे मानं आह - अत्र चेति। तदेव शास्त्रं उदाहरति - विवित्वेत्यादिना। दर्शितानि वाक्यानि - `सर्वकर्माणि मनसा' इत्यादीनि। 
ननु एषां वाक्यानां अविवक्षितार्थत्वत् नास्ति स्वार्थे प्रामाण्यं इति आशङ्क्य अध्ययनविध्युपात्तत्वात् वेदवाक्यान्तं तदनुरोधित्वाच्च इतरेषां नैवम् इत्याह - न चेति। तथापि `सोऽरोदीत् '  इत्यादिवत् न स्वार्थे मानता इति आशङ्क्य आह - न चार्थवादत्वमिति। इतश्च मुमुक्षोः अपेक्षितमोक्षौपयिकज्ञाननिष्ठस्य संन्यासे अधिकारः, न कर्मनिष्ठायाम् इत्याह - प्रत्यगिति। ज्ञाननिष्ठस्य कर्मनिष्ठा विरुद्धा इत्यत्र दृष्टान्तं आह -  न हीति। ज्ञाननिष्ठास्बरूपानुवादपूर्वकं कर्मनिष्ठया तस्याः सहभावित्वं विरुद्धं इति दार्ष्टान्तिकं आह - प्रत्यगात्मेति। कथं ज्ञानकर्मणोः विरौधधीः? इति आशङ्क्य, कर्मणां ज्ञाननिवर्त्यत्वस्य श्रुतिस्मृतिसिद्धत्वात् इत्याह - पर्वतेति। अन्तरवान् उभयोः एकधर्मिनिष्ठत्वेन साङ्कर्याभावसंपादकभेदवान् इत्यर्थः। ज्ञानकर्मणोः असमुच्चये फलितं उपसंहरति - तस्मादिति।। ५५ ।।
अ.१८ शौ.५६
तहिं  ज्ञाननिष्ठस्यैव मोक्षसंभवात् , न कर्मानुष्ठानसिद्धिः इति आशङ्क्य, आह - स्वकर्मणेति। तामेव सिद्धिप्राप्तिं विशिनष्टि - ज्ञानेति। ज्ञाननिष्ठायोग्यतायै स्वकर्मानुष्ठानं भगवदर्चंनरूपं कर्तव्यं इत्यर्थः। ज्ञाननिष्ठायोग्यतापि किमर्था? इति आशङ्क्य, ज्ञाननिष्ठासिद्ध्यर्था इत्याह - यन्निमित्तेति। ज्ञाननिष्ठापि कुत्र उपयुक्ता? इत्यत्र आह - मोक्षेति। स्वकर्मणा भगवदर्चनात्मनः भक्तियोगस्य परम्परया मोक्षफलस्य कार्यत्वेन विधेयत्वे विध्यपेक्षितां स्तुतिं अवतारयति - स मगवदिति। ज्ञाननिष्ठा कर्मनिष्ठा इति उभयं प्रतिज्ञाय तत्र तत्र विभागेन प्रतिपादितम् । किमिति इदानीं कर्मनिष्ठा पुनः स्तुत्या कर्तव्यतया उच्यते? तत्र आह - शास्रार्थेति। तत्र तत्र उक्तस्यैव कर्मानुष्ठानस्य प्रकरणवशात् इह उपसंहारः। स च शास्रार्थनिश्चयस्य दृढतां द्योतयति इत्यर्थः। यद्यपि कस्यचित् कर्मानुष्ठायिनः बुद्धिशुद्धिद्वारा कैवल्यं सिद्ध्यति, तथापि पापबाहुल्यात् कर्मानुष्ठायिनोऽपि कस्यचित् बुद्धिशुद्ध्यभावे, कैवल्यासिद्धिः इति आशङ्क्य, आह - सर्वकर्माचीति। सर्वशब्दानुरोधात् ईश्वराराधनस्तुतिपरत्वेन श्लोकं व्याचष्टे - प्रतिषिद्धान्यपीति। नित्यनैमित्तिकवत् इति ()अपेः अर्थः। निषिद्धाचरणस्य प्रामादिकत्वं व्यावर्तयति - सदेति। अनुतिष्ठन् वैष्णवं पदं आप्नोति इति संबन्धः। पापकर्मकारिणः यथोक्तपदप्राप्तौ, पापस्यापि मोक्षफलत्वं उपगतं स्यात् , इत्यत्र आह - मद्व्यपाश्रय इति। तस्यैव तात्पर्यं आह - मयीति। तर्हि ज्ञानस्य मोक्षहेतुत्वं उपेक्षितं स्यात् , इत्यत्र आह - सोऽपीति। प्रसादः - अनुग्रहः - सम्यग्ज्ञानोदयः। पदं - पदतीयं उपनिषतात्पर्यगम्यं, अव्ययम् - आक्षय - रहितम् ।। ५६ ।।
अ.१८ शौ.५७
परमेश्वरप्रसादस्य एवं माह्यत्म्यं यतः सिद्धं, तत्मात् तत्प्रसादार्थं भवता प्रयतितव्यं इत्याह - यस्मादिति। भगवत्प्रसादात् आसादितसम्यग्ज्ञानादेव मुक्तिः, न कर्ममात्रात् इति ज्ञानं विवेकबुद्धिः। आश्रयशब्दार्थं आह - अनन्येति ।। ५७ ।।
अ.१८ शौ.५८
किं अतः भवति? तत् आह - मच्चित्तः इति। भीत्यापि प्रवर्तेत इति मन्वानः विपर्यये दोषं आह - अथ चेदिति।। ५८ ।।
अ.१८ शौ.५९
स्वातन्त्र्ये सति भीतेः अवकाशः नास्ति इति आशङ्क्य आह - इदं चेति।। ५९ ।। 
अ.१८ शौ.६0
इतश्च त्वया युद्धात् न वैमुख्यं कर्तु उचितं इत्याह - यस्माच्चेति। स्वभावजेन स्वेन कर्मणा निबद्धः त्वं इति सम्बन्धः।। ६0 ।। 
अ.१८ शौ.६१
इतोऽपि त्वया युद्धं कर्तव्यमेव, इत्याह - यस्मादिति। अर्जुतशब्दस्य उक्तार्थत्वे श्रुतिं उदाहरति अहश्चेति। `अहश्च कृष्णं अहरर्जुतं च विवर्तेते रजसी वेद्याभिः।' इत्यत्र किञ्चित् अहः तावत् कृष्णं - अस्वच्छं कलुषितमिव लक्ष्यते, किञ्चित्  पुनः अहः अर्जुनं - अतिस्वच्छं शुद्धस्वभावं उपलभ्यते। एवं अर्जुंनशब्दस्य शुक्लशब्दपर्यायतया प्रयोगदर्शनात् उक्तार्थत्वं उचितं इत्यर्थः। यन्त्रारूढानीव इति कथं उच्यते? तत्राह - इवशब्द इति। कदेव प्रपञ्चयति - यथेति। दारुमयानि यन्त्राणि यथा लौकिकः मायावी मायया भ्रामयन् वर्तते, तथा ईश्वरोऽपि सर्वाणि भूतानि भ्रामयन्नेव हृदये तिष्ठति इत्यर्थः।। ६१ ।।
अ.१८ शौ.६२
ईश्वरः सर्वाणि भूतानि प्रेरयति चेत् ()प्राप्तं कैवल्यस्यापि पुरुषकारस्य आनर्थक्यं इति आशङ्क्य आह - तमेवेति। सर्वात्मना - मनोवृत्त्या वाचा कर्मणा च इत्यर्थः। ईश्वरस्य अनुग्रहात् तत्त्वज्ञानोत्पत्तिपर्यन्तात् इति शेषः। मुक्ताः तिष्ठन्ति अस्मिन् इति स्थानम् ।। ६२ ।।
अ.१८ शौ.६३
शास्त्रं उपसंहर्तुं इच्छन् आह - इति ते ज्ञानमिति। ज्ञानं - करणव्युत्पत्त्या गीताशास्रं, यथा इच्छसि, तथा कुरु, ज्ञानं कर्म वा यत् इष्टं तत् अनुतिष्ठ इत्यर्थः।। ६३ ।।
अ.१८ शौ.६४
गीताशास्त्रस्य पौर्वापर्येण विमर्शनद्वारा तात्पर्यार्थं प्रतिपत्तुं असमर्थं प्रति आह - भूयोऽपीति। किमर्थं इच्छन् पुनः पुनः अभिदधासि इति आशङ्क्य आह - न भयादिति। हितमिति साधारणनिर्देशे, कथं परमं इत्यादिविशेषणम् ? इति आशङ्क्य आह - तद्धीति।। ६४ ।। 
अ.१८ शौ.६५
तदेव प्रश्नद्वारा विवृणोति - किं तदित्यादिना। उत्तरार्धं व्याचष्टे - तत्रेति। एवं उक्तया रीत्या वर्तमानः त्वं तस्मिन्नेव वासुदेवे भगवति अपितसर्वभावः मामेव आगमिष्यसि इति संबन्धः। सत्यप्रतिज्ञाकरणे हेतुं आह - यत इति। इदानीं वाक्यार्थं श्रेयोऽथिनां प्रवृत्त्युपयोगित्वेन संगृह्णाति - एवमिति।। ६५ ।।
अ.१८ शौ.६६
वृत्तं अनूद्य अनन्तरश्लोकतात्पर्यं आह - कर्मयोगेति। ()धर्मविशेषणात् अधर्मानुज्ञां वारयति - धर्मेति। ज्ञाननिष्टेन मुमुक्षुणा धर्माधर्मयोः त्याज्यत्वे श्रुतिस्मृती उदाहरति - नावरत इति। `मामेकं' इत्यादेः तात्पर्यं आह - न मतः अन्यदिति। अर्जुनस्य क्षत्रियत्वात् उक्तसंन्यासद्वारा ज्ञाननिष्ठायां मुख्यानधिकारेऽपि तं पुरस्कृत्य अधिकारिभ्यः तस्य उपदिदिक्षितत्वात् अविरोधं अभिप्रेत्य आह - अहं त्वेति। उक्तेऽर्थे ()दशमिकं वाक्यं अनुकूलयति - उक्तं चेति। ईश्वरस्य त्वदीयबन्धनिरसनद्वारा त्वत्पालयितृत्वात् न ते शोकावकाशःअस्ति इत्याह - अत इति।। ६६ ।।  
अ.१८ शौ.६७
पूर्वापरालोचनातः गीताशास्त्रं व्याख्याय उपसंहृत्य, तत्तात्पर्यार्थं निर्धारितं अपि विचारद्वारा निर्धारयितुं विचारं अक्तारयति - अस्मिन्निति। किंशब्दार्थमेव त्रेधा विभजते - ज्ञानमिति। निमित्ताभावे संशयस्य आभासत्वात् न निरस्येति मत्वा पृच्छति - कुत इति। तत्तदर्थावद्योतकानेकवाक्यदर्शनं तन्निमित्तं इत्याह - यज्ज्ञात्वेति। कर्मणां अचश्यकर्तव्यत्वोषलम्भात् तेभ्योऽपि निःश्रेयसप्राप्तिः भाति इत्याह - कर्मण्येवेति। तथापि समुच्चप्रापकं नास्ति इति आशङ्क्य, आह - एवमिति। सत्यां सामग्र्यां कार्यं अवश्यंभावि इति उपसंहरति - इति भवेदिति। सन्दिग्धं सफलं च विचार्यं इति स्थितेः, असति फले सन्दिग्धमपि न विचार्यं इति बुद्ध्या पृच्छति - किं पुनरिति। प्रत्येकं ज्ञानकर्मणोः समुच्चितयोर्वा मुक्तिं प्रति परमसाधतता? इति अवचारणमेव विचारफमिति परिहरति - नन्विति। सन्देहप्रयोजनयोः विचारप्रयोजकयोः भावात् विचारद्वारा परममुक्तिसाधनं निर्धारणीयं इति निगमयति - अत इति। एवं विचारं अवतार्य सिद्धान्तं संगृह्णाति - आत्मेति। संग्रहवाक्यं विवृण्वन् आदौ आत्मज्ञानापोह्यां अविद्यां दर्शयति - क्रियेति। आश्रयोक्त्या तदनादित्वं आह - आत्प्ततीति। तपिव अविद्यां अनाद्यविद्योत्थां अनर्यात्मिकां प्रपञ्चयति - ममेति। अनाद्यविद्याकार्यत्वात् प्रवाहरूपेण अनादित्वं अस्याः विवक्षित्वा विशिनष्टि - ()अनादीति। तत्र कारणाविद्यानिवर्तकत्वं आत्मज्ञानस्य उपन्यस्यति - अस्या इति। ननु न इदं उत्पन्नं ज्ञानं निवर्तयति, अविरोधेन उत्पन्नत्वात्। न च अनुत्पन्नं, अलब्धात्मकस्य अर्थक्रियाकारित्वाभावत् । तत्र आह - उत्पद्यमानं इति। कथं तस्य कारणाविद्यानिवर्तकत्वं इति आशङक्य कार्याविद्यानिवर्तकत्वादृष्टेः इत्याह - कर्मेति। आत्मज्ञानस्य इत्यादिसंग्रहवाक्ये तुशब्दद्योत्यविशेषाभावात् तदानर्थक्यं आशङ्क्य, आह - तुशब्द इति। पक्षद्वयव्यावर्तकत्वं एव अस्य स्फुटयति - नेत्यादिना। इतश्च कर्मासाध्यता मुक्तेः इत्याह - अकार्यत्वाच्चेति। `एष नित्यो महिमा' इति श्रुतेः नित्यत्वेन मोक्षस्य अकार्यत्वात् न तत्र हेत्वपेक्षा इति उपपादयति - न हीति। ज्ञानेनापि मोक्षः न क्रियते चेत् , तर्हि केवलमपि ज्ञानं मुक्त्यनुपयुक्तं इति, कुतः तस्य हेतुत्वधीः? इति आशङ्कते - केवलेति। ज्ञानानर्थक्यं दूषयति - नेति। तदेव प्रपञ्चयति - अविद्येति। यत् उक्तं अविद्यानिवर्तकज्ञानस्य कैवल्यफलावसायित्वं दृष्टं इति, तत्र दृष्टान्तं आह - रजज्वादीति। उक्ते विषये तमोनिवर्तकप्रकाशस्य कस्मिन् फले पर्यवसानम् ? तत्र आह - विनिवृत्तेति। प्रदीपप्रकाशस्य सर्पभ्रमनिवृत्तिद्वारा रज्जुमात्रे पर्यवसानवत् आत्मज्ञानस्यापि तदविद्यानिवृत्त्यात्मकैवल्यावसानमिति दार्ष्टान्तिकं आह - तथेति। ज्ञात्रादीनां ज्ञाननिष्ठाहेतूनां कर्मान्तरे प्रवृत्तिसम्भवात् , कर्मसहितैव सा कैवल्यावसायिनी, इति चेत् तत्र आह - दृष्टार्थायामिति। कर्मसाहित्यं, ज्ञाननिष्ठायाः, दृष्टान्तेन साधयन् आशङ्कते- भुजीति। भुजिक्रिायाः लौकिक्यः, वैदिक्याश्च अग्तिहोत्रादिक्रियायाः सहानुष्ठानवत् अग्निहोत्रःदिक्रियायाः ज्ञाननिष्ठयाश्च साहित्यं इत्यथंः। भुजिफले तृप्त्याख्ये प्राप्तेऽपि, स्वर्गादौ च अग्निहोत्रादौ अर्थित्वदृष्टेः युक्तं तत्र साहित्यम् । न तथा मुक्तिफलज्ञाननिष्ठालाभे, स्वर्गादौ तद्धेतौ वा कर्मणि अर्थित्वम् । तेन ज्ञाननिष्ठाकर्मणोः न साहित्यं इति परिहरति - नेत्यादिना। संग्रहवाक्यं विवृणोति - कैवल्येति। ज्ञाने फलवति लब्धे, फलान्तरे तद्धेतौ च न अर्थिता, इत्यत्र दृष्ठान्तं आह - सर्वत इति। सर्वत्र संप्लुतं व्याप्तं उदकं इति समु्द्रोक्तिः। तत्फलं स्नानादि। तस्मिन् प्रप्ते, न तडागादिनिर्माणक्रियायां, तदधीने च स्नानादौ कस्यचित् अर्थित्व, तथा प्रकृतेऽपि, इत्यर्थः। ()निरतिशयफले ज्ञाने लब्धे, सातिशयफलत्वं उक्तं उपजीव्य फलितं आह - तस्मान्नेति। ज्ञानकर्मणोः साहित्यासम्भवमपि पूर्वोक्तं निगमयति - न चेति। न हि प्रकाशतमसोरिव मिथः विरुद्धयोः तयोः साक्षात् एकस्मिन् फले साहित्यं इत्यर्थः। ननु ज्ञानमेव मोक्षं साधयत्  ()आत्मसहायत्वेन कर्म अपेक्षते, करणस्य उपकरणापेक्षत्वात् । तत्र आह - नापीति। ज्ञानं उत्पत्तौ यज्ञाद्यपेक्षमपि, न उत्पन्नं फले तदपेक्षम् । स्वोत्पत्तिनान्तरीयकत्वेन मुक्तेः तन्मात्रायत्तत्वात् इत्यर्थः। यत् उक्तं इतिकर्तव्यत्वेन ज्ञानं  कर्मापेक्षं इति, तत्र आह - अविद्येति। ज्ञानस्य अज्ञाननिवर्तकत्वात्  , तत्र कर्मणः विरुद्धतया सहकारित्वायोगात् न फले तदपेक्षा इत्यर्थः। कर्मणोऽपि ज्ञानवत् अज्ञाननिवर्तकत्वे कुतः विरुद्धता? इति आशङ्क्य, आह - न हीति। केवलस्य समुच्चितस्य वा कर्मंणः मोक्षे साक्षात् अनन्वये फलितं आह - अत इति। 
केवलं ज्ञानं मुक्तिसाधनं इति उक्तम् । तत् निषेधयन् आशङ्कते - नेत्यादिना। निषेध्यं अनूद्य नञर्थं आह - यत्तावदिति। नित्यानुष्ठानस्य आवश्यकत्वात् न केवलज्ञानस्य कैवल्यहेतुता इत्यर्थः। कैवल्यस्य च नित्यत्वात् इत्यस्य व्यावर्त्यं दर्शयति - नन्विति। यदि नित्यनैमित्तिककर्माणि श्रौतानि, अकरणे प्रत्यवायकारीणि अवश्यानुष्ठेयानि, एवं तर्हि तेभ्यः समुच्चितेभ्यः असमुच्चितेभ्यश्च मोक्षः न इति उक्तत्वात् केवलज्ञानस्य च अतद्धेतुत्वात् अनिबन्धना मुक्तिः न सिध्येत् इत्यर्थः। कैवल्यस्य च इत्यादि व्याकु्वन् अनिर्मोक्षप्रसङ्ग प्रत्यादिशति - नैष दोष इति। मुक्तेः नित्यत्वेन अयत्नसिद्धेः न तदभावशङ्का इत्युक्तं प्रपञ्चयति - नित्यानामिति। काम्यकर्मवशात् इष्टशरीरापत्तिं शङ्कित्वा उक्तम् - काम्यानां चेति। आरब्धकर्मवशात् तर्हि देहान्तरं न इत्याह - वर्तमानेति। तर्हि देहान्तरं शेषकर्मणा स्यात् , इति आशङ्क्य कर्माशयस्य ऐकभविकत्वात् न इत्याह - पतितेऽस्मिन् इति। रागादिना कर्मान्तरं, ततः देहान्तरं च भविष्यति इतिं आशङ्क्य आह - रागादीनां चेति। आत्मनः स्वरूपावस्यानं इति संबन्धः। अतीतासंख्यजन्मभेदेषु अर्जितस्य कर्मंणः नानाफलस्य अनारब्धस्य भोगेन विना अक्षयात् , ततः देहान्तरारम्भात् , ऐकभविकत्वस्य अप्रामाणिकत्वात् न मुक्तेः अयत्नसिद्धता इति चोदयति - अतिक्रःन्तेति। न उक्तकर्मनिमित्तं देहान्तरं शंकितव्यं इत्याह - नेति। नित्यनैमित्तिककर्माणि श्रौतानि अवश्यं अनुष्ठेयानि। तदनुष्ठाने च महान् आयासः। ततः दुःखोपभोगः। तस्य उक्तानारब्धकर्मफलभोगत्वोपगमात् न ततः देहान्तरं इत्याह - नित्येति। नित्यादिना दुरितनिवृत्तावपि अविरोधात् न सुकृतनिवृत्तिः, ततः देहान्तरं इति आशङ्क्य, सुकृतस्य नित्यादेः अन्यत्वे अनारब्धत्वे च, न्यायविरुद्धस्य तस्य असिद्धत्वात् ततः देहान्तरायोगात् नित्यादेः अनन्यत्वे च न तस्य फलान्तरं इति मत्वा, यथा प्रायश्चित्तं उपात्तदुरितनिबर्हणार्थं, न फलान्तरापेक्षं, तथा इदं सर्वमपि नित्यादिकर्मं उपात्तपापनिराकरणार्थं तस्मिन्नेव पर्यवस्यत् न देहान्तरारंभकम् इति पक्षान्तरं आह - प्रायश्चित्तवदिति। तथापि प्रारब्धवशादेव देहान्तरं शङ्क्यते, नानाजन्मारंभकाणामपि तेषां ()यावदधिकारन्यायेन संभवात् , इति आशङ्क्य आह - आरब्धातां चेति। पूर्वार्जितकर्मणाम् एवं क्षीणत्वेऽपि, कानिचित् अपूर्वकर्माणि देहान्तरम् आरभेरन् इति आशङ्क्य आह - अपूर्वाणां चेति।
विना ज्ञानं कर्मणैव मुक्तिः इति पक्षं श्रुत्यवष्टम्भेन निराचष्ठे - नेत्यादिना। विद्यते अयनाय इति श्रतेः इति संबन्धः। एककारार्थं विवृण्वन् नेत्यादिभागं व्याकरोति - अन्यइति। `` यदा चर्मवदाकाशं वेष्टयिष्यन्ति मानवाः। तदा देवमविज्ञाय दुःखस्यान्तो भविष्यति।'' इति श्रुतिं अर्थतः अनुवदति - चर्मवदिति। श्रौतार्थे स्मृतिं संवादयति - ज्ञानादिति। किञ्च त्वदीयन्यायस्य अनुग्राह्यमानहीनत्वेन आभासतया पुण्यकर्मणां अनारब्धफलानां क्षयाभावे देहान्तरारंभसंभावत् न ज्ञानं विना मुक्तिः इत्याह - अनारब्धेति। तथाविधानां कर्मणां नास्ति सम्भावना इति आशङ्क्य अह - यथेति। अनारब्धफलपुण्यकर्माभावेऽपि कथं मोक्षानुपपत्तिः? इति तत्र आह - तेषां चेति। इतश्च कर्मक्षयानुपपत्त्या मोक्षानुपपत्तिः, इति तत्र आह - धर्मेति। `कर्मणा पितृलोकः' इति श्रुतिं आश्रित्य कर्माक्षये हेत्वन्तरं आह - नित्यानामिति। स्मृत्यापि यथोक्तं अर्थं स्मर्थयति - वर्णा इति। प्रेत्य कर्मफलं अनुभूय, ततः शेषेण विशिष्टजात्यादिभाजः जन्म प्रतिपद्यन्ते इति एतदादिपदार्थः। 
यत्तु नित्यानुष्ठानायासदुःखभोगस्य तत्फलभोगत्वं इति तत् इदानीं अनुवदति - ये त्विति। नित्यानि अनुष्ठीयमानानि आयासपर्यन्तानि इति शेषः। तथापि नित्यानां  काम्यानामिव स्वरूपातिरिक्तं फलं आशङ्क्य विध्युद्देशे तदश्रवणात् , मैवं इत्याह - न त्विति। विध्युद्देशे फलाश्रुतौ तत्कामायाः निमित्तस्य अभावात् न नित्यानि विधीयेरन् इति आशङ्क्य आह - जीवनादीति। न नित्यानां विध्यसिद्धिः इति शेषः। अनुभाषितं दूषयति - नेत्यादिना। तदेव विवृण्वन् निषेध्यं अनूद्य नञर्थ आह - यदुक्तमिति। अप्रवृत्तानां इत्यादिहेतुं प्रपञ्चयति - न हीति। कर्मान्तरारब्धेऽपि देहे दुरितफलं नित्यानुष्ठानायासदुःखं भुज्यतां का अनुपपत्तिः इति आशङ्क्य आह - अन्यथेति। यत् उक्तं दुःखफलविशेषानुपपत्तिश्च स्यात् इति, तत् उपपादयति - तस्येति। संभावितानि तावत् अनन्तानि सञ्चितानि दुरितानि। तानि च नानादुःखफलानि। यदि तानि नित्यानुष्ठानायासरूपं दुःखं, तन्मात्रफलानि कल्प्येरन् , तदा तेषु एवं कल्प्यमानेषु ()सत्सु, नित्यस्य अनुष्ठितस्य आयासं आसादयतः यः दुरतिकृतः दुःखविशेषः न तत्फलं दुरितफलानां दुःखानां बहुत्वात् , अतः नित्यं कर्म यथाविशेषं तं दुरितकृतदुःथविशेषफलकं इति अयुक्तं इत्यर्थः। 
किञ्च नित्यानुष्ठानायासदुःखमात्रफलाचि चेत् दुरितानि पल्प्यन्ते, तदा द्वन्द्वशब्दित ()रागादिबाधस्य रोगादिबाधायाश्च दुरितनिमित्तत्वानुपपत्तेः, सुकृतकृतत्वस्य च असम्भवात् अनुपपत्तिरेव उदीरितबाधायाः स्यात् इत्याह - द्वन्द्वेति। इतश्च नित्यानुष्ठानायासदुःखमेव दुरितफलं इति अयुक्तं इत्याह - नित्येति। दुःखमिति न शक्यते कल्पयितुं इति पूर्वेण संबन्धः। यदि तदेव तत्फलं, न तर्हि शिरसा पाषाणवहनादिदुःखं दुरितकृतं, न च तत्कारणं सुकृतं, दुःखस्य अतत्कार्यत्वत् , अतः तत् आकस्मिकं स्यात् इत्यर्थः। नित्यानुष्ठानायासदुःखं उपात्तदुरितफलं इति एतत् अप्रकृतत्वाच्च अयुक्तं वक्तुं इति आह - अप्रकृतं चेति। तदेव प्रपञ्चयितुं पृच्छति - कथमिति। तत्र आदौ प्रकृतं आह - अप्रसूतेति। तथापि कथं अस्माकं अप्रकृतवादित्वम् ॽ तत्र अाह - तत्रेति। प्रसूतफलत्वं अप्रसूतफलत्वं इति प्राचीनदुरितगतविशेषानुपगमात् अविशेषेण सर्वस्यैव तस्य प्रसूतफलत्वात् नित्यानुष्ठानायासदुःखफलत्वसम्भवात् न अप्राकृतवादिता इति शङ्कते - अथेति। पूर्वोपात्तदुरितस्य अविशेषेण आरब्धफलत्वे विशेषणानर्थक्यं इति परिहरति - ततः इति।  दुरितमात्रस्य आरब्धफलत्वेन अनारब्धफलस्य तस्य उक्तफलविशेषवत्त्वानुपपत्तेः इत्यर्थः। पूर्वोपात्तदुरितं आरब्धफलं चेत् , भोगेनैव तत्क्षयसंभवात् तन्निवृत्त्यर्थं नित्यं कर्म न विधातव्यं इति दोषान्तरं आह - नित्येति। 
इतश्च नित्यानुष्ठानायासदुःखं न उपात्तदुरितफलं इत्याह - किञ्चेति। तदेव स्फोरयति - श्रुतस्येति। यथा व्यायामगमनादिकृतं दुःखं न अन्यस्य दुरितस्य इष्यते, तत्फलत्वसम्भवात् , तथा नित्यस्यापि श्रुत्युक्तस्य अऩुष्ठितस्य आयासपर्यन्तस्य फलान्तरानुपगमात् , अनुष्ठानायासदुःखमेव चेत् फलं, तर्हि ()तस्मादेव ()तद्दर्शनात् तस्य न दुरितफलत्वं कल्प्यं, नित्यफलत्वसम्भवात् इत्यर्थः। दुःखफलत्वे नित्यानां अननुष्ठानमेव श्रेयः स्यात् इति आशङ्क्य आह - जीवनादिति। नित्यानां दुरितफलत्वानुपपत्तौ हेत्वान्तरं  आह - प्रायश्चित्तवदिति। दृष्टान्तं प्रपञ्चयति - यस्मिन्निति। तथा जीवनादिनिमित्ते विहितानां नित्यानां दुरितफलत्वासिद्धिः इति शेषः। सत्यं प्रायश्चित्तं न निमित्तस्य पापस्य फलम् । किन्तु तदनुष्ठानायासदुःखं तस्य पापस्य फलं इति शङ्कते - अथेति । प्रायश्चितानुष्ठानायासदुःखस्य निमित्तभूतपःपफलत्वे, जीवनादिनिमित्तनित्याद्यनुष्ठानायासदुःखमपि जीवनादेरेव फलं स्यात् , न उपात्तदुरितस्य, इति परिहरति - जीवनादीति। प्रायश्चित्तदुःखस्य तन्निमित्तपःपफलत्ववत् जीवनादिनिमित्तकर्मकृतमपि दुःखं जीवनादिफलं इति अत्र हेतुम् आह - नित्येति। इतश्च नित्यानुष्ठानायासदुःखमेव उपात्तदुरितफलं इति अशक्यं वक्तम् इति आह - किञ्चेति। काम्यानुष्ठानायासदुःखमपि दुरितफलं इति उपगमात् ()प्रसङ्गस्य इष्टत्वं आशङ्क्य आह - तथाचेति। विहितानि तावत् नित्यानि। न च तेषु फलं श्रुतम् । न च विना फलं विधिः। तेन दुरितनिबर्हणार्थानि नित्यानि, इति अर्थापत्त्या कल्प्यते। न च सा युक्ता। काम्यानुष्ठानादपि दुरितनिवृत्तिसम्भवात् इत्यर्थः। 
किञ्च नित्यानि अनुष्ठानायासातिरिक्तफलानि, विहितत्वात् , काम्यवत् , इति अनुमानात् न तेषां दुरिततिवृत्त्यर्थता इति आह - एवमिति। काम्यादिकर्म दृष्टान्तयितुम् एवं इत्युक्तम् । स्वोक्तिव्याघाताच्च नित्यानुष्ठानात् दुरितफलभोगोक्तिः अयुक्ता इत्याह - विरोधाच्चेति। तदेव प्रपञ्चयति - विरुद्धं चेति। ()इदंशब्दार्थमेव विशदयति - नित्येति। अन्यस्य कर्मंणः दुरितस्य इति यावत् - स एवेति। यदनन्तरं यत् भवति, तत् तस्य कार्यं इथि नियमात् इत्यर्थः। इतश्च नित्यानुष्ठाने दुरितफलभोगः  न सिध्यति इति आह - किञ्चेति। काम्यानुष्ठानस्य  नित्यानुष्ठानस्य च यौगपद्यात् नित्यानुष्ठानायासदुःखेन दुरितफलभोगवत् काम्यफलस्यापि भुक्तत्वसम्भवात् इति हेतुं आह - तत्तन्त्रत्वादिति। नित्यकाम्यानुष्ठानयोः यौगपद्येऽपि, नित्यानुष्ठानायासदुःखात् अन्यदेव काम्यानुष्ठानफलं, श्रुतत्वात् इति शङ्कते - अथेति। काम्यानुष्ठानफलं नित्यानुष्ठानायासदुःखात् भिन्नं  चेत् , तर्हि काम्यानुष्ठानायासदुःखं नित्यानुष्ठानायासदुःखं च मिथः भिन्नं स्यात् इत्याह - तदनुष्ठानेति। प्रसङ्गस्य इष्टत्वं आशङ्क्य निराचष्टे - न चेति। दृष्टविरोधमेव स्पष्टयति - न हीति। आत्मज्ञानवत् अग्निहोत्रादीनां मोक्षे साक्षात्  अन्वयः न इत्यत्र अऩ्यदपि कारणं अस्ति इत्याह - किंचान्यदिति। तदेव कारणं विवृणोति - अविहितमिति। यत् कर्म मर्दनभोजनादि, तत् न शास्त्रेण विहितं निषिद्धं वा, तत् ()अनन्तरफलं, तथा अनुभावत् इत्यर्थः। शास्त्रीयं कर्म तु न अनन्तरफलं, आनन्तर्यस्य अचोदितत्वात् । अतः ज्ञाने दृष्टफले न अदृष्टफलं कर्म सहकारि भवति नापि स्वयमेव दृष्टफले मोक्षे कर्म प्रवृत्तिक्षमं, इति विवक्षित्वा आह - न त्विति। शास्त्रीयस्य अग्निहोत्रादेरपि फलानन्तर्ये स्वर्गादीनां अनन्तरं अनुपलब्धिः विरुद्ध्येत। ततः तेषु अदृष्टेऽपि तथाविधफलापेक्षया प्रवृत्तिः अग्निहोत्रादिषु न स्यात् इत्याह - तदेति।    
किञ्च नित्यानां अग्निहोत्रादीनां न अदृष्टं फलं, तेषामेव काम्यानां तादृक् फलम्, न च हेतुं विना अयं विभागः भवी, इत्याह - अग्निहोत्रादीनामिति। फलकामित्वमात्रेणेति। न स्यात् इति पूर्वेण सम्बन्धः। यानि नित्यानि अग्निहोत्रादीनि, यानि च काम्यानि, तेषां उभयेषामेव कर्मस्वरूपविशेषाभावेऽपि नित्यानां तेषां अनुष्ठानायासदुःखमात्रेण क्षयः, न फलान्तरं अस्ति। तेषामेव काम्यानां अङ्गाद्याधिक्याभावेऽपि फलकामित्वं अधिकारिणि अस्ति इति एतावन्मात्रेण स्वर्गादिमहाफलत्वं इति अयं विभागः न प्रमाणवान् इत्यर्थः। उक्तविभागायोगे फलितं आह - तस्मान्नेति। काम्यवत् नित्यानामपि पितृलोकाद्यदृष्टफलवत्त्वे दुरितनिवृत्त्यर्थत्वायोगात् ()तादर्थ्येन आत्मविद्यैव अभ्युपएन्तव्या इत्याह - अतश्चेति। शुभाशुभात्मकं कर्म सर्वं अविद्यापूर्वकं चेतु अशेषतः तर्हि तस्य क्षयकारणं विद्या इति उपपद्यते। न तु सर्वं कर्म अविद्यापूर्वकं इति सिद्धं, इति आशङ्क्य आह - अविद्येति। 
तत्र हिशब्दद्योतितां युक्तिं दर्शयति - तथेति। इतश्च अविद्वद्विषयं कर्म इति आह - अविद्वदिति। अधिकारिभेदेन निष्ठाद्वयं इत्यत्र वाक्योपक्रमं अनुकूलयन् , आत्मनि कर्तृत्वं कर्मत्वं च आरोपयन् , न जानाति आत्मानं इति वदता कर्म अज्ञानमूलं इति दर्शितं इति आह - उमाविति। आत्मानं याथाथ्येन जानन् कर्तृत्वादिरहितः भवति इति ब्रुबता, कर्मसंन्यासे ज्ञानवतः अधिकारित्वं सूचितं इति आह - वेदेति। निष्ठाद्वयं अधिकारिभेदेन बोद्धव्यं इति अत्रैव वाक्यन्तरं आह - ज्ञानेति। `न बुद्धिभेदं जनयेत् ' इत्यत्र च अविद्यामूलत्वं कर्मणः सूचयता कर्मनिष्ठा अविद्बद्विषया अनुमोदिता इत्याह - अज्ञानामिति। यत् उवतं विद्वद्विषया संन्यासपूर्वेिका ज्ञाननिष्ठा इति, तत्र `तत्त्ववित्तु महाबाहो गुणकर्मविभागयोः।' इत्यादि वाक्यं उदाहरति - तत्त्ववित्त्विति। तत्रैव वाक्यान्तरं पठति - सर्वेति। विदुषः ज्ञानानष्ठा इत्यत्रैव ()पाञ्चमिकं वाक्यान्तरं आह - नैवेति। तत्रैव अर्थसिद्धं अर्यं कथयति - अज्ञ इति। मन्यते इति सम्बन्धः। अज्ञस्य चित्तशुद्ध्यर्थंकर्म, शुद्धचित्तस्य कर्मसंन्यासः ज्ञानप्राप्तौ हेतुः इत्यत्र वाक्यान्तरम् आह - आरुरुक्षोरिति। यथोवते विभागे साप्तमिकं वाक्यं अनुगुणं इति आह - उदाराः इति। एवं त्रयीधर्म इत्यादि नावमिकं वाक्यं अविद्वद्विषयं कर्म इत्यत्र प्रमाणयति - अज्ञा इति। विदुषः संन्यासपूर्विंका ज्ञाननिष्ठा इति अत्रैव नावमिकं वाक्यान्तरं आह - अनन्या इति । मां इति एतत् व्याचष्टे - यथोक्तमिति।
तेषां सततयुक्तानां इत्यादि दशमिकं वाक्यं तत्रैव प्रमाणयति - ददामीति। विद्यावतामेव भगवत्प्राप्तिनिर्देशात् इतरेषां तदप्राप्तिः सूचिता इति अर्थसिद्धं अर्थं आह - अर्थादिति। ननु भगवत्कर्मकारिणां युक्ततमत्वात् , कर्मिणोऽपि भगवन्तं यान्ति इति आशङ्क्य आह - भगवदिति। ये मत्कर्मकृत् इत्यादिन्यायेन भगवत्कर्मकारिणः, ते यद्यपि युक्ततमाः, तथापि वर्मिणः अज्ञाः सन्तः न भगवन्तं सहसा गन्तुं अर्हन्ति इत्यर्थः। तेषां अज्ञत्वे गमकं दर्शयति -उत्तरोत्तरेति। चित्तसमाधानं आरभ्य फलत्यागपर्यन्तं पाठक्रमेण उत्तरोत्तरं हीनसाधनोपादानात् अभ्यासामर्थस्य भगवत्कर्मकारित्वाभिधानात् भगवत्कर्मकारिणां अज्ञत्वं विज्ञातं इत्यर्थः। `ये त्वक्षरमनिर्देश्यं' इत्यादिवाक्यावष्टम्भेन विद्वद्विषयत्वं संन्यासपूर्वकज्ञाननिष्ठायाः निर्धारयति - अनिर्देश्येति। उक्तसाधनाः तेन ते संन्यासपूर्वकज्ञाननिष्ठायां अधिक्रियेरन् इति शेषः।
किञ्च त्रयोदशे यानि अमानित्वादीनि चतुर्दशे च प्रकाशं च प्रवृत्तिं च इत्यादीनियानि, पञ्चदशे च यानि असङ्गत्वादीनि उक्तानि, तैः सर्वैः साधनैः सहिताः भवन्ति अदिर्देश्याक्षरोपासकाः। ततोऽपि ते ज्ञाननिष्ठायामेव अधिक्रियेरन् इत्याह - क्षेत्रेति। निष्ठाद्वयं अधिवारिभेदेन प्रतिष्ठाप्य, ज्ञाननिष्ठानां अनिष्टं इष्टं मिश्रं इति त्रिविधं कर्मफलं न भवति, किन्तु मुक्तिरेव। कर्मनिष्ठानां तु त्रिविधं कर्मफलं न मुक्तिः, इति  भास्रार्थविभागं अभिप्रेतं उपसंहरति - अधिष्ठानादीति। 
यत् उक्तं अविद्याकामबोजं सर्वं कर्म इति, तत् न, शास्त्रावगतस्य कर्मणः अविद्यापूर्वंकत्वानुपपत्तेः इति आक्षिपति - अविद्येति। दृष्टान्तेन समाधत्ते - नेति। तत्र अभिमतां प्रतिज्ञां विभजते - यद्यपीति। उक्तं दृष्टान्तं व्याचष्टे - यथेति। अविद्यादिमतः ब्रह्महत्यादि कर्म इत्यत्र हेतुं आह - अन्यथेति। दार्ष्टान्तिकं गृह्णाति - तथेति। तान्यपि अविद्यादिमतः भवन्ति इति अविद्यादिपूर्वकत्वं तेषां एषितव्यं इत्यर्थः। पारलौकिफकर्मसु देहाद्यतिरिक्तात्मज्ञानं विना प्रवृत्त्ययोगात् , न तेषां अविद्यापूर्वकता इति शङ्क्ते - व्यतिरिक्त इति। सत्यपि व्यतिरिक्तात्मज्ञाने, पारमार्थिंकात्मज्ञानाभावात् , मिथ्याज्ञानादेव नित्यादिकर्मसु प्रवृत्तेःष अविद्यापूर्वकत्वं तेषां अप्रतिहतं इति परिहरति - नेत्यादिना।। वर्मणः चलनात्मकत्वात् ऩ आत्मकर्तृकत्वम् । तस्य निष्क्रिपत्वात् देहादिसङ्घातस्य तु सक्रियत्वात् तत्कर्तृकं कर्म युक्तम् । 
तथापि सङ्घाते अहमभिमानद्वारा अहं करोमि इति आत्मनः मिथ्याधीपूर्विका कर्मणि प्रवृत्तिः दृष्टा। तेन अविद्यापूर्वकत्वं तस्य युक्तं इत्यर्थः। यदुक्तं देहादिसङ्घाते अहमभिमानस्य भिथ्याज्ञानत्वं, तत् आक्षिपति - देहादीति। अहंधियः गौणत्वे, तत्पूर्वंककर्मस्वपि गौणत्वापत्तेः, आत्मनः अतर्थाभावात्, तन्निवृत्त्यर्थ हेत्वन्वेवणं न स्यात् इति दूषयति  - नेति। एतदेव प्रपञ्चयन् आदौ चोद्यं प्रपञ्चपति - आत्मीयेति। तत्र श्रुत्यवष्टम्भेन दृष्टान्तं आह - यथेति। दर्शितश्रुतेः आत्माये पुत्र अहंप्रत्ययः गौणः, यथा सङ्घातेऽपि आत्मोये अहंप्रत्ययः तथा युक्तः इत्यर्थः। भेदवापूर्वकत्वं गोणधियः लोके प्रसिद्धं इत्याह - लोके च इति। लोकवेदानुरोधेन आत्मोये सङ्घाते अहंधारपि गौणो स्यात् , इति दार्ष्टान्ति कं आह - तद्वदिति। मिथ्याधियोऽपि भेदधापूर्वक्रत्वसम्भवात् आत्माये अहंधियः मिथ्यात्वमेव किं न स्यात् इति आशङ्क्य आह - नैवायमिति। भेदधोपूर्वकत्वाभावे कथं मिथ्याधीः उदेतिॽ इति आशङ्क्य आह - मिथ्येति। अधिष्ठानारोप्ययोः विवेकाग्रहात् तदत्पत्तिः इत्यर्थः। देहादौ अहंधियः गौणता इति चाद्ये विवृते, तत्कार्येष्वपि इत्यादि ()परिहारं विवृणोति - नेत्यादिना। हेतुभागं विभजते - यथेति। सिंहः देवदत्तः इति वाक्यं, देवदतः सिंहः इव इति उपमया, देवदत्तं क्रौर्याद्यधिकरणं स्तोतुं प्रवृत्तम् । `अग्निः मोणवकः' इत्यपि वाक्यं, माणवकः अग्निः इव इति उपमया, माणवकस्य पैङ्गल्याधिकरणस्य स्तुत्यर्थमेव। न तथा  `मनुष्यः अहं' इति वाक्यस्य अधिकरणस्तुत्यर्थता भाति इत्यर्थः। देवदत्तमाणवकयोः अधिकरणत्वं कथम् ॽ इति आशङ्क्य आह - क्रौर्येति। 
किञ्च गौणशब्दं तत्प्रत्ययं च निमित्तं कृत्वा सिंहकार्यं न किञ्चित् देवदत्ते साध्यते । नापि माणवके किञ्चित् अग्निकार्यम् । मिथ्याधीकार्यं तु अनर्थं आत्मा अनुभवति। अतः न देहादौ अहं धीः गौणी, इत्याह - न त्विति। इतोऽपि देहादौ न अहंधीः गौणी इत्याह - गौणेति। यः देवदत्तः माणवको वा गौण्याः धियः विषयः, तं परः न एषः सिंहः, न अयं अग्निः इति जानाति। न एवं अविद्वान् आत्मनः सङ्घातस्य च सत्यपि भेदे, सङ्घातस्य अनात्मत्वं प्रत्येति। अतः न संङ्घाते अहंशब्दप्रत्ययौ गौणौ इत्यर्थः। सङ्घाते तयोः गौणत्वे दोषान्तरं समुच्चिनोति - तथेति। तथा सति, आत्मनि कर्तृत्वादिप्रतिभासासिद्धिः इति शेषः। गौणेन कृतं, न मुख्येन कृतं, इति उदाहरणेन स्फुटयति - न हीति। 
यद्यपि देवदत्तमाणवकाभ्यां कृतं कार्यं मुख्याभ्यां सिंहाग्निभ्यां न क्रियते, तथापि देवदत्तगतक्रौर्येण मुख्यसिंहस्य, माणवकनिष्ठपैङ्गल्येन मुख्याग्नेरिव च सङ्घातगतेनापि ज़डत्वेन आत्मनः मुख्यस्य विञ्चित् कार्यं कृतं भविष्यति, इति आशङ्क्य आह - ऩ चेति। देहादौ अहंधियः गौणत्वायोगे हेत्वन्तरं आह - स्तूयमानाविति। देवदत्तमाणवकयोः सिंहाग्निभ्यां भेदधीपूर्वकं तद्ब्यापारवत्त्वाभावधीवत् आत्मनोऽपि मुख्यस्य सङ्घातात् भेदधीद्वारा तदीयव्यापारराहित्यं आत्मनि दृष्टं स्यात् इत्यर्थः। व्यावर्त्यं दर्शयति - न पुनरिति। 
सङ्घाते अहंधियः मिथ्याधीत्वेऽपि न तत्कृतं आत्मनि कर्तृत्वं, किन्तु आत्मीयैः ज्ञानेच्छाप्रयत्नै ()अस्य कर्तृत्वं वास्तवं , इति मतं अनुवदति - यच्चेति। ज्ञानादि कृचमपि कर्तृत्वं मिथ्याधीकृतमेव, ज्ञानादीनां मिथ्याधीकार्यत्वात् , इति दूषयति - न तेषामिति। तदेव प्रपञ्चयति - मिथ्येति। मिथ्याज्ञानं निमित्तं कृत्वा, किञ्चित् इष्टं , किञ्चित् अनिष्टं इति आरोप्य तदुद्वारा अनुभूते तस्मिन् , प्रेप्साजिहासाभ्यां क्रियां निर्वर्त्य, तया इष्टं अनिष्ठं च फलं भुक्त्वा, तेन संस्कारेण तत्पूर्विकाः स्मृत्यादयः स्वात्मनि क्रियां कुर्वन्ति इति, यिक्तं कर्तृत्वस्य मिथ्यात्वं इत्यर्थः। अतीतानागतजन्मनोरिव वर्तमानेऽपि जन्मनि कर्तृत्वादिसंसारस्य वस्तुत्वं आशङ्क्य आह - यथेति। विमतौ कालौ अविद्याकृतसंसारवन्तौ, कालत्वात्, वर्तमानकालवत्, इत्यर्थः। संसारस्य अविद्याकृत्वे फलितं आह - ततश्चेति। तस्य आविद्यत्वेन विद्यापोह्यत्वे हेत्वन्तरं आह - अविद्येति। कुतः अस्य अविद्याकृतत्वं, धर्माधर्मकृतत्वसम्भवात् ॽ इति आशङ्क्य आह - देहादीति। आत्मनः धर्मादिकर्तृत्वस्य आविद्यत्वात् , न अविद्यां विना कर्मिणां देहाभिमानः संभवति। अतश्च आत्मनः सङ्घाते अहमभिमानस्य ()आविद्या विद्यमानता इत्यर्थः। आत्मनः देहाद्यभिमानस्य आविद्यकत्वं अन्वयव्यतिरेकाभ्यां साधपन् , व्यतिरेकं दर्शयति - नहीति। अन्वयं दर्शयन् व्यतिरेकं अनुवदति - अजानन्निति। पुत्रे पितुः अहंधोवत् आत्मीये देहादौ अहंधीः गौणी इति उक्तं अनुवदति - यस्त्विति। 
तत्र दृष्टान्तश्रुतेः गौणात्मविषयत्वं उक्तं अङ्गीकरोति - स त्विति। तर्हि देहादावपि तथैव स्वकीये स्यात् अहंधोः गौणी इति आशङ्क्य आह - गौणेनेति। न हि स्वकीयेन पुत्रादिना गौणात्मना पितृभोजनादिकार्यं क्रियते। तथा देहादेरपि गौणात्मत्वे, तेन कर्तृत्वादिकार्यं आत्मनः न वास्तवं सिद्ध्यति इत्यर्थः। गौणात्मना मुख्यात्मनः नास्ति वास्तवं कार्यं इत्यत्र दृष्टान्तं आह - गौणेति। न हि गौपसिंहेत देवदत्तेन, मुख्यसिंहकार्य क्रियते। नापि गौणारिनना माणवकेन मुख्याग्निकार्यं दाहपाकादि। तथा देहादिना गौणात्मना मुख्यात्मनः न वास्तवं कार्यं कर्तृत्वादि कर्तुं शक्यं इत्यर्यः। स्वर्गकामादिवाक्यप्रामाण्यात् , आत्मनः देहाद्यतिरेकज्ञानात् , तस्य च केवलस्य अकर्तृत्वात् , तत्कर्तव्यं कर्म गौणैरेव देहाद्यात्मभिः संपाद्यते। न हि सत्येव श्रौतातिरेकज्ञाने, देहादौ आत्मत्वं आत्मनो मुख्यं युक्तं, इति चीदयति - अदृष्टेति। न देहादीनां आत्मत्वं गौणं, तदीयात्मत्वस्य आविद्यत्वेन मुख्यत्वात् , अतः न गौणात्मभिः आत्मकर्तव्यं कर्म क्रियते, किन्तु मिथ्यात्मभिः, इति परिहरति - नाविद्येति। तदेव विवृण्वन् ऩञर्यं स्फुटयति - न गौणाः इति।  
कथं तर्हि देहादिविषयात्मत्वप्रयाॽ इति आशङ्क्य अविद्याकृता इत्यादिहेतुं विभजते - कथं तर्हीति। देहादीनां अनात्मनामेव सतां आत्मत्वं मिथ्याप्रत्यकृतं, इत्यत्र अन्वयव्यतिरेकौ	 उदाहरति - तद्भाव इति। उक्ते अन्वये, शःस्रीयसंस्कारशून्यानां अनुभवं प्रमाणयति - अविवेकिनां इति। व्यतिरेकेऽपि ()दशिंते शास्त्राभिज्ञानां अनुभवं अनुकूलयति - न त्विति। अन्वयव्यतिरेकाभ्यां अनुभवानुसारिणां सिद्धं अर्थं उपसंहरति - तस्मादिति। तत्कृत एव देहादौ अहंधत्ययः इति शेषः। किञ्च व्यवहारभूमौ भेदग्राहस्य गौणत्वव्य पकत्वात् , तस्व प्रकृते अभावात् , न देहादा अहंशब्दात्यायौ गौणौ इत्याह - पृथगिति।
अदृष्टवियचोदनाप्राम ण्यात् , कर्तुः आत्मनः व्यतिरेकावधारणात् , तस्य देहादौ अहमभिमानस्य गौणता, इत्युक्तं अनुवदात - यत्त्विति। श्रुतिप्राम ण्यस्य अज्ञातार्थविषयत्वात् , मानान्तरसिद्धे व्यतिरिक्तात्मनि चोदनाप्रामाण्याभावात् , न तदवष्टम्भेन देहादौ आत्माभिसानस्य गौणता, इति उत्तरं आह - न तदिति। श्रुतिप्रामाण्यस्य अदृष्टविषयत्वं स्पष्टयति - प्रत्यक्षादीति। अज्ञातार्थज्ञापकं प्रमाणं, इति स्थितेः,  न ज्ञाते श्रुतिप्रामाण्यं, इत्याह - अदृष्टेति। अज्ञातसाध्यसाधनसंबन्धबोधितः शास्त्रस्य अतिरिक्तात्मनि औदासीन्ये फलितं आह - तस्मादिति। अन्वयव्यतिरेकाभ्यां दृष्टः मिथ्याज्ञाननिमित्तः देहादिसङ्घाते अहंप्रत्ययः, तस्य इति यावत् । अन्यविषयत्वात् चोदनायाः, न अतिरिक्तात्मविषयता, इति उक्तम् । इदानाीं तद्विषयत्वाङ्गीकारेऽपि ऩ तत् निर्वोढुं शक्यं प्रत्यक्षविरोधात् इत्याह - न हीति। अपीरुषेयायः श्रुतेः असंभावितदोषायाः मानान्तरविरोधेऽपि प्रामाण्यं अप्रत्याख्येयं, इति अभिप्रेत्य आह - यदीति। स्वार्थं बोधयन्त्याः श्रुतेः अविरोधापेक्षत्वात् , विरुद्धार्थवादित्वे, तत्परिहाराय, विवक्षितं अर्थान्तरं अविरुद्धं तस्याः स्वीकर्तव्यम् , विरोधे तत्प्रामाण्यानुपपत्तेः, इत्याह - तथापीति। अविरोधं अवधीर्य श्रुत्यर्थकल्पना न युक्ता, इति व्यावर्त्यं आह - नत्विति। अविद्यावत्कर्तृकं कर्म इति त्वया उपगमात् उत्पन्नायां विद्यायां अविद्याभावे तदधीनकर्तुः अभावात् , अन्तरेण कर्तारं अनुष्ठानासिद्धौ कर्मकाण्डाप्रामाण्यं इति अध्ययनविधिविरोधः स्यात् , इति शङ्क्ते - कर्मण इति। कर्मकाण्डश्रुतेः विद्योदयात् पूर्वं व्यावहारिकप्रामाण्यस्य तात्विकप्रामाण्याभावेऽपि संभावत् , ब्रह्मकाण्डश्रुतेश्च तात्विकप्रामाण्यस्य ब्रह्मविद्याजनकत्वेन उपपन्नत्वात् न अध्ययनविधिविरोधः इति परिहरति- न ब्रह्मेति। कर्मकाण्डश्रुतेः तात्त्विकप्रामाण्याभावे, ब्रह्मकाण्डश्रुंतेरपि तदसिद्धिः, अविशेषात् , इतिशङ्क्ते - कर्मेति। उत्पन्नायाः ब्रह्मविद्यायाः बाधकाभावेन प्रमाणत्वात् , तद्धेतुश्रुतेः तात्विकं प्रामाण्यं, इति दूषयति - न बाधकेति। ब्रह्मविद्यायाः बाधकानुपपत्तिं दृष्टान्तेन साधयति - यथेति। देहादिसङ्घातवत् इति अपेः अर्थः। लौकिकावगतेरिव आत्मावगतेरपि फलाव्यतिरेकं उदाहरणेन स्फोरयति - यथेति। ()फलं - अज्ञाननिवृत्तिः। कर्मविधिश्रुतिवत् इति उक्तं दृष्टान्तं विघटयति - न चेति। अनादिकालप्रवृत्तस्वाभाविकप्रवृत्तिव्यक्तीनां प्रतिबन्धेनस यागाद्यलौकिकप्रवृत्तिव्यक्तौः जनयति कर्मकाण्डश्रुतिः। तज्जननं च चित्तशुद्धिद्वारा प्रत्यगात्माभिमुख्यप्रवृत्तिः उत्पदयति । 
तथा च कर्मविधिश्रुतीनां पारंपर्येण प्रत्यगात्मज्ञानार्थत्वात् तात्त्विकप्रामाण्यसिद्धिः इत्यर्थः। ऩनु एवमपि श्रुतेः मिथ्यात्वात् धूमाभासवत् अप्रामाण्यं, इति चेत् , न, इत्याह - मिथ्यात्वेऽपि इति। स्वरूपेण असत्यत्वेऽपि सत्योपेयद्वारा प्रामाण्यं, इत्यात्र दृष्टान्तं आह - यथेति। मन्त्रार्थवादेतिहासपुराणानां श्रुते अर्थे प्रामाण्याभावेऽपि शेषिविध्यनुरोधेन प्रामाण्यवत् , प्रकृतेऽपि, श्रुतेः स्वरूपेण असत्यायाः विषयसत्यतया सत्यत्वे प्रामाण्यं अविरुद्धं इत्यर्थः। वाक्यस्य शेषिऴिध्यनुरोधेन प्रामाण्यं न अलौकिकं, इत्याह - लोकेऽपिति। कर्मकाण्डश्रुतीनां उक्तरीत्या परंपरया प्रामाण्येऽपि, साक्षात् प्रामाण्यं उपेक्षितं, इति आशङ्क्य आह - प्रकारान्तरेति। आत्मज्ञानोदयात् प्रागवस्था प्रकारान्तरम् । तत्र स्थितानां कर्मश्रुतीनां अज्ञातं ()सम्बन्धबोध क्त्वेन साक्षादेव प्रामाण्यं इष्टं, इत्यर्थः। ज्ञानात् पूर्वं कर्मश्रुतीनां व्यावहारिकप्रामाण्ये दृष्टान्तं आह - प्रागिति। 
प्रातीतिककर्तृत्वस्य आविद्यकत्वेऽपि श्रुतिप्रामाण्यं अप्रत्यूहं इत्युक्तम् । सम्प्रति कर्तृत्वस्य प्रकारान्तरेण पारमार्थिकत्वं उत्थापयति - यत्त्विति। स्वव्यापाराभावे सन्निधिमात्रेण कुतः मुख्यं कर्तृत्वम् ॽ इति आशङ्क्य दृष्टान्तं आह - यथेति। स्वयं अयुध्यमानत्वे कथं तत्फलवत्त्वम् ॽ इति आशङ्क्य, प्रसिद्धिवशात् इत्याह - जित इति। कायिकव्यापाराभावेऽपि कर्तृत्वस्य मुख्यत्वे दृष्टान्तमाह - सेनापतिरिति। तस्यापि फलवत्त्वं राजवत् अविशिष्टं, इत्याह - क्रियेति। अन्यकर्मंणा अन्यस्य सन्निहितस्य मुख्ये कर्तृत्वे वैदिकं उदाहरणं आह - यथा चेति।
कथं ऋत्विजां कर्म यजमानस्यॽ इति आशङ्क्य आह - तत्फलस्येति। स्वव्यापारादृते सन्निधेरेव अन्यव्यापारहेतोः मुख्यकर्तृत्वे दृष्टान्तान्तरं आह - यथा चेति। क्रियां कुर्वत् कारणं कारकं इति अङ्गीकारविगेधात् न एतत् इति दूषयति - तदसदिति। कारकविशेषविषयत्वेन अङ्गीकारोपपत्तिः इति शङ्कते - कारकमिति। स्वव्यापारं अन्तरेण न किञ्चिदपि कारकं इति परिहरति - न राजेति। दर्शतप्तव विशदयति - राजेति। यथा राज्ञः युद्धे योधयितृत्वेन धतदानेन च मुख्यं कर्तृत्वं, तथा फलभोगेऽपि मुख्यमेव तस्य कर्तृत्वं, इत्याह - तथेति। यत् उक्तं, ऋत्विक्कर्म यतमानस्य इति, तत्र आह - यजमान स्यापीति। स्वव्यापारादेव मुख्यं कर्तृत्वं इति स्थिते फलितं आह - यस्मादिति। 
तदेव प्रपञ्चयति - यदीति। तर्हि सन्निधानादेव मुख्यं कर्तृत्वं राजादीनां उपगतं इतिॽ न इत्याह - न तथेति। राजादीनां स्वव्यापारवत्त्वे पूर्वोक्तं सिद्धं इत्याह - तस्मादिति। राजप्रभृतीनां सन्निधेरेव कर्तृत्वस्य गौणत्वे जयादिफलवत्त्वस्यापि सिद्धं गौणत्वम् , इत्याह - तथा चेति। तत्र पूर्वोक्तं हेतुत्वेन स्मारयति - नेति। अन्यव्यापारेण अन्यस्य मुख्यकर्तृत्वाभावे फलितं उपसंहरति - तस्मादिति। कथं तर्हि त्वया आत्मनि कर्तृत्वादि स्वीकृतम् ॽ न हि बुद्धेः तत् इष्टम् , कर्ता शास्त्रार्थवत्त्वात् इति न्यायात् । तत्र आह - भ्रान्तीति। कर्तृत्वादि आत्मनि भ्रान्तं इति एतत् उदाहरणेन स्फोरयति - यथेति। मिय्याज्ञानकृतं आत्मानि कर्तृत्वादि, इत्यत्र व्यतिरेकं दर्शयति - न चेति। उक्ताव्यतिरेकफलं कथयति - तस्मादिति। संसारभ्रमस्य अविद्याकृतत्वे सिद्धे परमप्रकृतं उपसंहरति - इति सम्यक् इति। 
शास्रतात्पर्यार्थं विचारद्वारा निर्धार्य अनन्तरश्लोकं अवतारयति - सर्वमिति। प्रकृते खलु अष्टादशाध्याये गीताशास्रार्थं सर्वं प्रतिपत्तिसौकर्यार्थं उपसंहृत्य, अन्ते च सर्वधर्मान् परित्यज्य इत्यादौ विशेषतः तस्य संक्षेपेण उपसंहारं कृत्वा संदायविधिवचनस्यावसरे सति इदानीं इति ()योजना। किमिति विस्तरेण उपसंहृतः शास्रार्थः संक्षिप्य उपसंह्रियतेॽ तत्राह - शास्रार्थेति। संक्षेपविस्तराभ्यां उक्तः अर्थः सर्वेषां दृढतया बुद्धिं अधिरोहति इत्यर्थः। हिताय इति एतदेव व्याचष्ठे - संसारेति। कदाचन इति सर्वैसम्बध्यते। प्रतिषेधसामर्थ्यसिद्धं अर्थ कथयति - भगवतीति। अर्थसिद्धे अर्थे स्मृत्यन्तरं अनुसृत्य मेधावित्वं अन्तर्भावयति - तत्रेति। विकल्पदर्शनात् तेषु उक्तेषु विशेषणेषु मेधावित्वमपि प्रविशति इत्यर्थः। विकल्पपक्षे कथं अधिकारिप्रतिपत्तिःॽ इति, तत्राह - शुश्रूषेति। ताभ्यां युक्ताय भगवति असूयारहिताय तपस्विने वाच्यं इति संबन्धः। तद्युक्ताय - शुश्रूषाभक्त्यनसूयासहिताय इत्यर्थः। तपस्वित्वं मेधावित्वं वा निरपेक्षं अधिक्रारिविशेषणं इति शङ्कां शातयति - शुश्रुषेति। भगवद्विषयासूयाराहित्ये तात्पर्यं सूचयति भगवतीति। कस्मै तर्हि वाच्यं एतत् ॽ इति आशङ्क्य, पूर्वोक्तप्तर्वगुणसंपन्नाय, इत्याह - गुरुशुश्रूषेति। अनुक्तेतरविशेषणोपलक्षणार्थं उभयग्रहणम् । मेधाविनः तपस्वित्वं न अतीव अपेक्षते। सर्वमन्यत् बाधकाभावात् अपेक्षितमेव इति भावः।। ६७ ।। 
अ.१८ शौ.६८
शास्रसंप्रदायप्रवृत्त्यर्थ उत्तरश्लोकप्रवृत्तिं दर्शयति - संप्रदायस्येति। यः इति अध्यापकः निर्दिश्यते। परमत्वं ग्रन्थस्य निरतिशयपुरुषार्थसाधनत्वं इत्याह - परममिति। गोप्यत्वं अस्य रहस्यार्थंविषयत्वात् । यथोक्तसंवादस्य ग्रन्थतः अर्थतश्च भक्तेषु स्थापने दृष्टान्तं आह - यथेति। मयि - वासुदेवे भगवति, अनन्यभक्ते त्वयि यथा मया ग्रन्थः अर्थतः स्थापितः, तथा मद्भक्तेषु अन्येष्वपि यः ग्रन्थं इमं स्थापयिष्यति, तस्य इदं फलं इति उत्तरत्र सम्बन्धः। न अभक्ताय इति भक्तेः अधिकारिविशेषणत्वोक्तेः मद्भक्तेषु इति पुनः भक्तिग्रहणं अनर्थकं इति आशङ्क्य आह - भक्तेरिति। शुश्रूषादिसहकारिराहित्यं केवलशब्दार्थः। यद्यपि मात्रशब्देन सूचित् एतत् , तथापि ()इतरेण स्फुटीकृतं इति अविरोधः। प्रश्नपूर्वकं अभिधानप्रकारं अभिनयति - कथं इत्यादिना। भगवति भक्तिकरणप्रकारं प्रकटयति - भगवत इति। ()यच्छब्दापेक्षितं पूरयति - तस्येति। मां एष्यत्येव इति अन्वयं गृहीत्वा व्याचष्ठे - मुच्यत एवेति।। ६८ ।।
अ.१८ शौ.६९
ननु सर्वेषां मुक्तिसाधतानां ध्यानस्य श्रेष्ठत्वात् , तन्निष्ठस्य मुमुक्षोः नास्ति विद्यासंप्रदाने प्रवृत्तिः, इति तत्राह - किं चेति। इतश्च विद्यासंप्रदानं मुमुक्षुणा यथोक्तविशेषणवते कर्तव्यं इत्यर्थः। वर्तमानेषु मव्ये ततः अन्यः नास्त्येव प्रियकृतमः। नापि आतीतेषु तादृक् कश्चित् आमीत् इति शेषः। तस्मात् विद्यासंप्रदायकर्तुः सकाशात् इत्यर्थः। ध्यानानिष्ठस्य श्रेष्ठत्वेऽपि स्वसंप्रदायप्रवक्तुः श्रेष्ठतमत्वात् उचिता विद्यासंप्रदाने प्रवृत्तिः इति भावः।। ६९ ।। 
अ.१८ शौ.७०
संप्रदायवक्तुः सर्वाधिकं फलं `स वक्ता विष्णुरित्युक्तो न स विश्वाधिदैवतम् ।' इति न्यायेन उक्त्बा संप्रति अध्येतुः विवक्षितं फलं आह - योऽपीति। यथोक्तस्य शास्त्रस्य योऽपि अध्येता, तेन इदं कृतं स्यात् इति सम्बन्धः तदेव आह - अध्येष्यते इति। तेन इदं कृतं इत्यत्र इदंशब्दार्थं विशदयति - ज्ञानेति। तेन अहं इष्टः स्यां इति संबन्धः। चतुर्विधाना यज्ञानां मध्ये ज्ञानयज्ञस्य `श्रेयान् द्रव्यमयात् यज्ञात् ज्ञानयज्ञः' इति विशिष्टत्वाभिधानात् , तेन अहं इष्टः स्यां इति अध्ययनस्य स्तृतिः अभिमता इत्याह - विधीति। पक्षान्तरं आह - फलेति। फलविधिमेव प्रकटयति - देवतादीति। यद्धि ज्ञानयज्ञस्य फलं कैवल्यं तेन तुल्यं अस्य अध्येतुः सम्पद्यते। तच्च देवताद्यात्मत्वं इत्यर्थः। कथं अध्ययनादेव सर्वात्मत्वं फलं लभ्यतेॽ `तस्मात्सर्वमभवत् ' इति श्रुतेः। तत्राह - तेनेति। तेन अध्येत्रा ज्ञानयज्ञतुल्येन अध्ययनेन भगवान् इष्टः। तथा च तज्ज्ञानात् उक्तं फलं अविरुद्धं इत्यर्थः ।। ७० ।। 
अ.१८ शौ.७१
प्रवक्तुः अध्येतुश्च फलं उक्त्वा श्रोतुः इदानीं फलं कथयति - अथेति।। ७१ ।। ़
अ.१८ शौ.७२
आचार्येण शिष्याय, यावत् अज्ञानसंशयविपर्यासः, तावत् अनेकधा उपदेष्टव्यं इति दर्शयितुं भगव न् अर्जुनं पृष्टवान् इत्याह - शिष्यस्येति। प्रष्टुः अभिप्रायं प्रकटयति - तदग्रहण इति। शिष्यश्चेत् उक्तं गृहीतुं न ईष्ठे, तर्हि तं प्रति औदासीन्यं आचार्यस्य उचितम् , तस्य मन्दबुद्धित्वात् , इति आशङ्क्य, आह - यत्नान्तरमिति। कच्चिदिति कोमलप्रश्ने। तमेव व्याचष्टे - किं एतदिति। द्वितीयं किंपदै पूर्वस्य व्याख्याततया संबध्यते। कच्चित् इति द्वितीयं प्रश्नं विभगते - किं प्रनष्ट इति। मोहप्रणाशस्य प्रसङ्गं दर्शयति - यदर्थ इति ।। ७२ ।।
अ.१८ शौ.७३
प्रेमोपदिष्टात्मज्ञानस्य अज्ञानसन्देदविपर्यासरहितस्य पृष्टस्य भगवदनुग्रहप्राप्तिकथनेन भगवन्तं परितोषयिष्यन् अर्जुनः विज्ञापितवान् इत्याह - अर्जुन इति। अज्ञानोत्यस्य अविवेकस्य नष्टत्वमेव स्पष्टयति - समस्त इति। स्वयंज्योतिषि प्रतीचि ब्रह्मणि अविद्याभ्रमं विद्या अपनयति। न अविदितं प्रकाशयति इति मत्वा आह - स्मृतिश्चेति। स्मृतिलाभे किं स्यात् ॽ इति चेत् तत् आह - यस्या इति। मोहनाशे स्मृतिप्रतिलम्भे च असाधारणं कारणं आह - त्वत्प्रसादादिति। प्रकृतेन प्रश्नप्रतिवचनेन लब्धं अर्थं कथयति - अनेमेति। यत् उक्तं स्मृतिप्रतिलम्भात् अशेषतः हृदयग्रन्यीनां विप्रमोक्षः स्यात् इति तत्र प्रमाणं आह - तथा चेति। ज्ञानात् अज्ञानतत्कार्यनिवृत्तौ श्रुत्यन्तरमपि संवादयतिं - भिद्यते इति। भगवदनुग्रहात् अज्ञानकृतमोहदाहानन्तरम् आत्मज्ञाने प्रतिलब्धे त्वदाज्ञाप्रतीक्षः अहं इति उत्तरार्धं व्याकरोति - अथेति। तव वचनं करिष्ये अहं इत्यत्र तात्पर्यं आह - अहमिति।। ७३ ।।
अ.१८ शौ.७४
शास्रार्थे समाप्ते सति, अस्यां अवस्थायां सञ्चयवचनं कुत्र उपयुक्तम् इति तत् आह - परिसमाप्त इति। वासुदेवस्य - सर्वज्ञस्य, कृतार्थस्य पार्थस्य - पृथासुतस्य अर्जुनस्य महात्मनः - अक्षुद्रबुद्धेः सर्वाधिकारिगुणसंपन्नस्य सम्यञ्चं वादं - संवादं, गुरुशिष्यभावेन प्रश्नप्रतिवचनाभिधानं इमं - अनुक्रान्तं अदूभुतं - विस्मायकरं, रोमाणि हृष्यन्ति पुलकीभवन्ति अनेन इति रोमहर्षणं - आह्लादकं यथोक्तं श्रुतवान् अस्मि इति आह - इत्येवमिति। । ७४ ।। 
अ.१८ शौ.७५
प्रकृष्टं संवादं कथं अश्रौषीः इति चेत् तत्र आह - तं चेति। एतत्पदं संवादपरत्वात् पुल्लिङ्गत्वेन नेतव्यम् इत्याह - एतमिति। परमपुरुषार्थोपयिकत्वात् परत्वम् । परं गुह्यं अतिशयेन गुह्यं रहस्यं इति वा । योगः - ज्ञानं कर्म च, तदर्थत्वात् अयं संवादः योगः उक्तः। अथवा चित्तवृत्तिनिरोधस्य योगस्य अङ्गत्वात् अयं संवादः योगः इत्याह - संवादमिति। योगानां ईश्वरः योगेश्वरः, तदनुग्रहहेतुत्वात् योगतत्फलयोः, ततः साक्षातु - अव्यवधानेन श्रुतवान् , न परम्परया, इत्याह - योगेश्वरादिति। स्वायं - स्वेन परमेश्वरेण इति रस्कक्तानं श्वर्यरूपेण, कथयतः - व्याचक्षाणात् इत्यर्थः।। ७५ ।। 
अ.१८ शौ.७६
यथोक्तं संवादं भगवतः श्रुत्वा किं उपेक्षसेॽ न इत्याह - राजन्निति। पुण्यत्वं साधयति - श्रवणादपीति।। ७६।।
अ.१८ शौ.७७
यत्तु विश्वरूपाख्यं रूपं स्वगुणं अर्जुनाय भगवान् दर्शितवान् ध्यानार्थं, तत् इदानीं स्तौति - तच्चेति।। ७७ ।। 
अ.१८ शौ.७८
द्वयोरपि कृष्णार्जुतयोः नरनारायणयोः संवादस्य प्रामाण्यार्थं परमं उत्कर्षं दर्शयति - किं बहुवेति। कथं सर्वेषां यीगानां ईश्वरः भगवान् ॽ इति तत्र आह - तत्प्रभवत्वादिति। सर्वयोगः - ज्ञानं कर्म च, तस्य बीजं - शास्त्रीयं ज्ञानवैराग्यादि, तद्धि भगवदधीनम् । तदनुग्रहविहीनस्य तदयोगात् । अतः यागतत्फलयोः भगवदनुग्रहायत्तत्वात् भगवतः योगेश्वरत्वम् इत्यर्थः। श्रीः - लक्ष्मीः, विजयः - परमः उत्कर्षंः। राज्ञः धृतराष्ट्रस्य स्वपुत्रेषु विजयाशां शिथिलीकृत्य, पाण्डवेषु जयप्राप्तिं ऐकान्तिकीं उपसंहरति - इत्येवमिति। उपायोपेयभावेन निष्ठाद्वयस्य प्रतिष्ठापितत्वात् , कर्मनिष्ठा परंपरया ज्ञाननिष्ठाहेतुः, ज्ञाननिष्ठा तु साक्षादेव मोक्षहेतुः इति शास्राथं उपसंहर्तु ()इति इत्युक्तम् ।। ७८ ।।
काण्डत्रयात्मकं शास्त्रं पदवाक्यार्थगोचरम् । 
आदिमध्यान्तषट्केषु व्याख्याया गोचरीकृतम् ।। १ ।।
संक्षेपविस्तराभ्यां यो लक्षणैरुपपादितः। 
सोऽर्थोन्तिमेन संक्षिप्य ()लक्षणेन विवक्षितः।। २ ।।
गीताशास्त्रमहाणंवोत्थममृतं वैकुण्ठकण्ठोद्भवं
श्रीकण्ठापरनामवन्मुनिकृतं निष्ठाद्वयद्योतितम् ।
निष्ठा यत्र मतिप्रसादजननी साक्षात्कृतं कुर्वती
मोक्षे पर्यवसास्यति प्रतिदिनं सेवध्वमेतदुबुधाः।। ३ ।।
प्राचामाचार्यपादानां पदवीमनुगच्छता।
गीताभाष्ये कृता टीका टीकतां पुरुषोत्तमम् ।। ४ ।।
इति श्रीमत्परमहंस - परिव्राजकाचार्य - श्रीमच्छुद्धानन्दपूज्यपादशिष्यानन्दज्ञान - विरचिते 
श्रीमद्भगवदुगीताशाङ्करभाष्यव्याख्याने अष्टादशोऽध्यायः।। १८ ।।
